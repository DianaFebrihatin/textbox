<?xml version="1.0" encoding="UTF-8"?>
<?xml-model href="https://raw.githubusercontent.com/cligs/reference/master/tei/standard/cligs.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">Sanguedolce</title>
                <title type="short">Sanguedolce</title>
                <author>
                    <name type="full">Capuana, Luigi</name>
                    <name type="short">Capuana</name>
                    <idno type="viaf">24615920</idno>
                </author>
                <principal xml:id="uhk">Ulrike Henny-Krahmer</principal>
            </titleStmt>
            <extent>
                <measure unit="words">2206</measure>
            </extent>
            <publicationStmt>
                <publisher>
                    <ref target="http://cligs.hypotheses.org/">CLiGS</ref>
                </publisher>
                <availability status="free">
                    <licence target="https://creativecommons.org/licenses/by-sa/4.0/">CC BY-SA
                        4.0</licence>
                </availability>
                <date>2017</date>
                <idno type="cligs">it0141</idno>
                <idno type="url"/>
            </publicationStmt>
            <sourceDesc>
                <bibl type="digital-source"> "Sanguedolce." <seg rend="italic">Eh! La vita…
                        Novelle.</seg> Project Gutenberg, <idno>42698</idno>, <date
                        when="2013-05-13">May 13, 2013</date>, <ref
                        target="http://www.gutenberg.org/ebooks/42698"
                        >http://www.gutenberg.org/ebooks/42698</ref>. </bibl>
                <bibl type="print-source"> "Sanguedolce." <seg rend="italic">Eh! La vita…
                        Novelle.</seg> Seconda edizione. Milano: Società Anonima Editoriale. <date
                        when="1913">1913</date>. </bibl>
            </sourceDesc>
        </fileDesc>
        <encodingDesc>
            <p/>
        </encodingDesc>
        <profileDesc>
            <abstract>
                <p/>
            </abstract>
            <textClass>
                <keywords scheme="keywords.csv">
                    <term type="author-gender">male</term>
                    <term type="author-continent">Europe</term>
                    <term type="author-country">Italy</term>
                    <term type="language">Italian</term>

                    <term type="form">prose</term>
                    <term type="supergenre">narrative</term>
                    <term type="genre">short story</term>
                    <term type="genre-title">novella</term>
                </keywords>
            </textClass>
        </profileDesc>
        <revisionDesc>
            <change when="2017-11-25" who="#uhk">Initial TEI version.</change>
        </revisionDesc>
    </teiHeader>
    <text>
        <body>
            <div>
                <head>Sanguedolce.</head>
                <p>— E vi chiamate <seg rend="italic">Sanguedolce!</seg> — esclamò il Pretore.</p>
                <p>— Per colpa di mio nonno — rispose il vecchio contadino così rimproverato. — Ora
                    però voglio diventare <seg rend="italic">Sangueamaro</seg>, eccellenza.</p>
                <p>— Lasciate stare l'eccellenza; non sono ministro.</p>
                <p>— E' un galantuomo, un uomo di giustizia.</p>
                <p>— Non tutti la pensano come voi in questo paese.</p>
                <p>— Paesaccio, eccellenza! Che mi consiglia dunque?...</p>
                <p>— Niente. Vi domando. Insistete nella querela?</p>
                <p>— Se la ritirassi, penserebbero che ho avuto paura; ed io non ho paura di
                    nessuno, neppure del diavolo. Di Gesù Cristo soltanto, che non son degno di
                    nominarlo; di lui soltanto ho paura!</p>
                <p>— Gesù Cristo ha detto: perdonate ai vostri nemici.</p>
                <p>— Quando lo disse? Ai suoi tempi. Oggi il mondo è cangiato.</p>
                <p>— Insomma, insistete?</p>
                <p>— Insisto, eccellenza, sì!</p>
                <p>— Vi saluto.</p>
                <p><seg rend="italic">Sanguedolce</seg> portò una mano al mento, abbassò il capo e
                    stette un momento a riflettere.</p>
                <p>— In caso... — poi disse, esitante, — chi paga le spese?</p>
                <p>— Le pago io — rispose il Pretore ridendo.</p>
                <p>— Che c'entra <seg rend="italic">voscenza?...</seg> Non ci mancherebbe altro!</p>
                <p>— Per levar di mezzo ogni difficoltà. Il matrimonio di vostro nipote... Bravo
                    giovine! Gli voglio bene...</p>
                <p>— Non me ne parli, signor Pretore! Non deve farsi; e non si farà finchè campo io.
                    Mio nipote è più che un figlio per me; e appunto per questo... E se quella
                    stregaccia della matrigna della ragazza...</p>
                <p>— Che interesse può avere? Non è sua figlia.</p>
                <p>— L'interesse di levarsela di casa. La dia a chi vuole; a mio nipote no. Vedremo
                    chi la vince. Io intanto la mando in galera.</p>
                <p>— Bisogna prima sapere...</p>
                <p>— Come? Può vomitarmi addosso tanti vituperi e passarsela liscia?</p>
                <p>— Dar querela ad una donna, via!</p>
                <p>— Ha la lingua lunga, troppo lunga!</p>
                <p>— Dovreste ammirarla. Per matrigna, è un'eccezione.</p>
                <p>— Apparentemente, eccellenza! Troppo zelo, eccellenza! Ci dev'essere qualcosa
                    sotto... E poichè mio nipote è cieco dalla passione, voglio aver quattro paia
                    d'occhi io, se pure bastano!.... Ma prima la mando in galera la stregaccia! Con
                    quei testimoni...</p>
                <p>— Testimoni! Lo sapete come usa qui; con un par di lire c'è gente che
                    giurerebbe....</p>
                <p>— Ormai si sa chi sono i falsi testimoni di mestiere: Faccia-di-morto, Ciaula,
                    Nino Pricocu, Virtuoazza... Ma dunque uno non può più aver fatta giustizia? Deve
                    farsela con le proprie mani?</p>
                <p>— E vi chiamate <seg rend="italic">Sanguedolce!</seg> — tornò ad esclamare il
                    Pretore.</p>
                <p>Voleva fare il cattivo, ma era proprio <seg rend="italic">Sanguedolce</seg>. E
                    per ciò nessuno sapeva spiegarsi la sua violenta opposizione al matrimonio del
                    nipote con la figlia di <seg rend="italic">Lagnusazzu</seg>. Bella,
                    giovanissima, con discreta dote, massaia, di quelle che sanno far tutto: filare,
                    tessere, cucinare, impastare il pane, tutto, insomma, come oggi se ne trovan
                    poche, perchè fin le figlie di zappatori vogliono parere signorine — così gli
                    dicevano conoscenti ed amici — dove poteva trovarla una meglio di Tana La Mira?
                    Sarebbe stato un'infamia dire: — la figlia di <seg rend="italic"
                        >Lagnusazzu</seg> — che poi era infingardo unicamente se si trattava di fare
                    un po' di bene al prossimo; per questo ingrassava da sembrare una botte.</p>
                <p><seg rend="italic">Sanguedolce,</seg> appena qualcuno cominciava a parlargli del
                    matrimonio del nipote, lo guardava in viso con certi occhi da fulminarlo, se
                    fosse stato possibile; poi, secondo le persone, o rispondeva una parolaccia o
                    faceva una furiosa voltata di spalle, o pure, per esempio: — col notaio Mancuso,
                    col canonico Spano, col cavaliere Dipietro — supplicava a mani giunte:</p>
                <p>— Mi lascino stare, per carità! Credono che sia un capriccio? Un dispetto? So io
                    perchè! So io perchè! Mi lascino stare!</p>
                <p>Infatti da qualche tempo in qua, soltanto il canonico Spano si permetteva di
                    dirgli con quella sua voce lemme lemme:</p>
                <p>— Lo facciamo, sì o no, questo matrimonio? Venite a confessarvi; è un pezzo che
                    non vi accostate al santo tribunale della penitenza.</p>
                <p>— Voglio mettere insieme un bel mucchio di peccati e scaricarmene tutt'a una
                    volta... Ma di quella cosa non ne parliamo, signor canonico!</p>
                <p>E, finalmente, neppur lui gli disse più niente.</p>
                <p>Ma, ecco, una mattina — era domenica e <seg rend="italic">Sanguedolce</seg> si
                    preparava ad uscir di casa per andare a sentir la messa — ecco Luciano, il
                    nipote, che entra in camera di lui, gli si pianta davanti rispettoso ma
                    risoluto, con le sopracciglia aggrottate e le labbra aride che quasi gli
                    impedivano di formar le parole.</p>
                <p>— Che c'è? — domandò <seg rend="italic">Sanguedolce</seg>.</p>
                <p>— C'è, zio, che io chiedo di sapere per qual ragione vi opponete al mio
                    matrimonio con Tana La Mira. Voglio mettermi il cuore in pace. Per me.... o lei,
                    o lei! Devo perdervi di rispetto? Siete stato il mio secondo padre.</p>
                <p>— Che ti figuri? Che io mi impaurisca di cotest'aria minacciosa?</p>
                <p>— Ma che v'ha fatto quella povera figlia? Perchè ce l'avete con lei?</p>
                <p>— Non l'ho con nessuno. Dico di no, e no dev'essere. Se fosse vivo tuo padre, e
                    fosse lui a dir di no che faresti?</p>
                <p>— Mio padre certamente mi spiegherebbe: No... per questo e per questo. E sarebbe
                    finita. Almeno saprei!</p>
                <p>— Ringrazia Dio che tuo padre non sia vivo!...</p>
                <p>— Vo a domandarglielo nell'altro mondo, nell'inferno o nel paradiso, dov'è.</p>
                <p>— Sai la via?</p>
                <p>— La so, zio!</p>
                <p><seg rend="italic">Sanguedolce</seg> non potè ridere a questa strana risposta del
                    nipote; ma fece la sua solita spallucciata pur vedendolo andar via gesticolando
                    con le mani nei capelli come un disperato.</p>
                <p>Durante la messa, però, invece di recitare il rosario, tenne la corona avvolta
                    attorno a una mano e si mise a parlare internamente, rivolto al gran crocifisso
                    dell'altare dove il prete celebrava:</p>
                <p>— Dovete pensarci voi, Gesù crocifisso! Levategliela voi di mente! Non deve
                    accadere! Non deve accadere! <seg rend="italic">Libera nos domine!</seg> Io mi
                    opporrò finchè potrò... Dovete pensarci voi, Gesù crocifisso! Non ve l'ha detto
                    il mio povero fratello? Non ve l'ha confessato anche... lei, quando sono
                    arrivati al vostro cospetto per essere giudicati?... Già, voi, Signore, che
                    vedevate, che sapevate tutto ve li siete chiamati in cielo tutti e due... E
                    volete lasciarmi addosso questo peso? Pensateci voi, Gesù crocifisso!</p>
                <p>E restò là a guardare il Crocifisso tutto piagato, tutto insanguinato, con la
                    testa coronata di spine abbandonata su la spalla destra, quasi attendesse da
                    esso una parola, un cenno di risposta, che lo assicurasse: Ci penserò io!</p>
                <p>Si scosse tutt'a un tratto, maravigliato di non essersi accorto che la messa era
                    terminata e che il sagrestano aveva già spento i ceri dell'altare.</p>
                <p>Ah! Fu certo un'ispirazione di Gesù crocifisso quella che lo spinse ad entrare
                    nella stalla dalla porta interna! Diè un urlo alla vista del nipote che
                    penzolava dalla corda legata a un trave, dando gli ultimi tratti agitando le
                    gambe e le braccia. Montare su lo sgabello rovesciato per terra, cavar di tasca
                    il coltello, tagliar la fune e cascar giù assieme col disgraziato fu l'affar di
                    un momento.</p>
                <p>— Chi mi diè la forza di liberarmi del suo peso — raccontava <seg rend="italic"
                        >Sanguedolce</seg>, poco dopo, alla gente accorsa ai suoi gridi — e di
                    slegargli il nodo della corda attorno al collo?</p>
                <p>Non osava di rimproverare il nipote che, steso sul letto, respirava ancora
                    affannosamente. Poi, quando lo vide in piedi, con le lagrime agli occhi pel
                    dispetto di essere stato salvato, gli disse soltanto:</p>
                <p>— Non dubitare. Vado ora stesso da <seg rend="italic">Lagnusazzu</seg> e torno
                    sùbito con la risposta.</p>
                <p>E andò difilato, quasi di corsa.</p>
                <p>— E' vero? — gli domandò <seg rend="italic">Lagnusazzu</seg>.</p>
                <p>— Verissimo. Voi... che ne dite?</p>
                <p>Gli tremava la voce, aveva gli occhi smarriti.</p>
                <p>— Per me...</p>
                <p>— Acconsentite dunque?... Con la coscienza tranquilla?</p>
                <p>— Se Tana dice di sì...</p>
                <p>— Lo sapete bene che dice di sì!... Parlo per voi.</p>
                <p>— Io?... Li benedico con tutte e due le mani. E anche sua matrigna... E se volete
                    far presto, tanto piacere.</p>
                <p>— Dice che siete voi che non volete — intervenne la seconda moglie di <seg
                        rend="italic">Lagnusazzu</seg>.</p>
                <p>— Giacchè vostro marito... ha la coscienza tranquilla!...</p>
                <p>— Ma che discorso è questo? — fece <seg rend="italic">Lagnusazzu</seg> —
                    spiegatevi...</p>
                <p>— Niente. Lo avete visto: è mancato poco che mio nipote non si ammazzasse. Vuol
                    dire... che c'è la volontà di Dio!</p>
                <p>E portò la lieta risposta.</p>
                <p>Da quel giorno in poi però <seg rend="italic">Sanguedolce</seg> parve diventato
                    un altro. Aveva detto al nipote:</p>
                <p>— Non voglio mescolarmi di niente; fa' tu, a modo tuo, disponi tu. Tu sei padrone
                    del tuo e del mio. Da oggi in poi, per questi ultimi pochi mesi, non voglio più
                    essere tutore. Alle faccende di campagna baderò io. Tu fa lo <seg rend="italic"
                        >zitu</seg>[4].</p>
                <p> [4] <seg rend="italic">Zitu</seg>, fidanzato e anche sposo novello.</p>
                <p>Luciano era così felice che non si accorgeva della grande amarezza che c'era
                    nelle parole e nel tono della voce di suo zio. Non si accorgeva dell'aria
                    trasognata del povero vecchio, che gesticolava e borbottava senza far capire che
                    cosa gli passasse pel capo; e pareva che cascasse dalle nuvole se qualcuno gli
                    domandava:</p>
                <p>— Che avete, zi' <seg rend="italic">Sanguedolce</seg>?</p>
                <p>— Che volete che abbia? La vecchiaia che trascino.</p>
                <p>Infatti pareva invecchiato tutt'a una volta. Prima, aveva il motto allegro, la
                    barzelletta pronta. Durante la mietitura o l'abbachiatura delle olive, durante
                    la vendemmia, zi' <seg rend="italic">Sanguedolce</seg> rallegrava gli uomini e
                    le raccoglitrici con certe sue storielle maliziose che facevano sbellicar dalle
                    risa. Ora, o stava muto, con gli occhi fissi, sbalorditi, quasi vedesse chi sa
                    che brutte cose, o scoteva il capo e borbottava parole inintelligibili di
                    risposta a qualcuno che lo interrogasse non visto.</p>
                <p>Si cominciò a spargere la voce che a zi' <seg rend="italic">Sanguedolce</seg>
                    avesse dato di volta il cervello. Il canonico Spano, incontrato Luciano gli
                    disse:</p>
                <p>— Tu hai la testa alla <seg rend="italic">zita,</seg> e non ti curi di tuo zio.
                    E' venuto da me questa mattina. Mi ha fatto pietà. — Che abbiamo, compare <seg
                        rend="italic">Sanguedolce?</seg> Non vi dispiaccia se vi chiamo così. —
                    Abbiamo... che quando c'è la volontà di Dio è inutile opporsi; avviene quel che
                    deve avvenire... E' vero, signor canonico? — Certamente, compare. — Anche nelle
                    cose storte, è vero, signor canonico? — Non sono storte, se Dio le permette;
                    sembrano storte a noi. — Sarà!... Sarà!... Ma io dico che sono storte. Stiamo a
                    vedere, fino all'ultimo... Ci penserà lui a rimediare... Ero venuto per
                    confessarmi. Stiamo a vedere! — A vedere che cosa? — Parlava come se le parole
                    gli uscissero di bocca senza che egli comprendesse quel che diceva. Mi ha fatto
                    pietà.</p>
                <p>— Che posso farci, signor canonico? E' l'età, forse... E poi ce l'ha con me per
                    via del mio matrimonio. Perchè? Mi ci perdo. Ho fin sospettato... Quando si è
                    vecchi... Avrebbe voluto sposarla lui?</p>
                <p>Il canonico lo fissò, colpito.</p>
                <p>— Tutto può darsi... Mi ha fatto pena, ti dico!</p>
                <p>Vedendo che lo zio non gli accennava più alle nozze imminenti, Luciano, quasi per
                    provarlo, gli annunziava:</p>
                <p>— Oggi siamo stati al Municipio per la richiesta.</p>
                <p>— Quando c'è la volontà di Dio!...</p>
                <p>— Oggi se n'è detto in chiesa la seconda volta.</p>
                <p>— Quando c'è la volontà di Dio!...</p>
                <p>Rispondeva con una specie di ringhio, alzando le spalle.</p>
                <p>— Ah, zio! Mi fate il malaugurio! — gli disse Luciano col pianto nella gola. — Ci
                    sposiamo domani!</p>
                <p>Quella sera, tardi, il canonico Spano che diceva in camera l'uffizio — ed era in
                    maniche di camicia con lo zucchetto in testa, dal gran scirocco — vide arrivare
                    lo zi' <seg rend="italic">Sanguedolce</seg>, torbido in viso, che gli si buttò
                    in ginocchio dal lato del seggiolone a bracciuoli.</p>
                <p>— Voglio confessarmi!</p>
                <p>— Tanta fretta?</p>
                <p>— <seg rend="italic">Confiteo</seg> Dio onnipotente...</p>
                <p>— Chiudete almeno quell'uscio.</p>
                <p>— Non importa. Dunque... sigillo di confessione. Prima fu mio fratello che mi
                    disse: — Questo figlio mi è cascato dal cielo! — Non ne sapeva niente,
                    poveretto!... Voleva fare, voleva dire.... Ammazzare, squartare.... Fu prudente;
                    e il dolore gli fece groppo allo stomaco: ne morì.</p>
                <p>— Lasciamo andare — lo interruppe il canonico. — Veniamo ai vostri peccati.</p>
                <p>— Poi — continuò <seg rend="italic">Sanguedolce,</seg> con la voce che gli
                    tremava — fu lei, sua moglie, due mesi dopo, in punto di morte: — Badate,
                    cognato! Luciano è figlio di... <seg rend="italic">Lagnusazzu</seg>. Badate,
                    cognato!... Peccato grande! L'ho scontato. — Ecco perchè!... Ecco perchè!...</p>
                <p>E scattò in piedi, guardandosi attorno, atterrito che qualcuno avesse potuto
                    udirlo.</p>
                <p>— Non c'è più, dunque, Gesù Cristo lassù? No, non c'è più?</p>
                <p>— Non bestemmiate!</p>
                <p>Il canonico non sapeva che credere. Quel pazzo diceva la verità o ripeteva una
                    orrenda fissazione? Tentò di calmarlo, di convincerlo che s'ingannava. Ma <seg
                        rend="italic">Sanguedolce</seg> rispose soltanto:</p>
                <p>— Glielo dica lei, nella messa, a Gesù Cristo. Che ci fa dunque là, in croce, su
                    l'altare?</p>
                <p>— Non bestemmiate!</p>
                <p>Il vecchio era scappato via, barcollante, senza neppur salutarlo.</p>
                <p>— Che misera cosa è la nostra mente! — esclamò il canonico Spano, rinvenendo
                    dallo stupore.</p>
                <p>E riaperse il breviario.</p>
                <milestone unit="section" rend="asterisks"/>
                <p>Gli sposi, i parenti e il corteo degli amici, in attesa che il parroco uscisse di
                    sagrestia, si comunicarono sottovoce, maravigliati:</p>
                <p>— C'è zi' <seg rend="italic">Sanguedolce!</seg> C'è zi' <seg rend="italic"
                        >Sanguedolce!</seg></p>
                <p>Lo avevano scoperto, rannicchiato dietro una colonna.</p>
                <p>Luciano, commosso, andò a prenderlo per una mano, dicendogli:</p>
                <p>— Grazie, zio!</p>
                <p>Gli amici lo circondarono, <seg rend="italic">Lagnusazzu,</seg> col pancione
                    sporgente dalla giacca nuova di panno blu, lo invitò a sedersi accanto a lui,
                    ripetendogli: — Bravo! Bravo! — sodisfattissimo.</p>
                <p><seg rend="italic">Sanguedolce</seg> agitava lentamente la testa, senza dire una
                    sola parola, come se avesse un meccanismo nel collo.</p>
                <p>E si lasciò condurre a braccetto in casa della sposa.</p>
                <p>Tutti mangiavano dolci, càlia<note><seg rend="italic">Càlia,</seg> ceci
                        abbrustoliti.</note>, bevevano vino di Vittoria, facevano brindisi: lui,
                    zitto, con gli sguardi fissi su gli sposi quasi ne sorvegliasse ogni movimento.
                    Quando però vide Luciano che, abbracciata la sposa stava per baciarla al
                    cospetto di tutti, scattò come una belva e si lanciò su la giovine, urlando: No!
                    No! E' sacrilegio!... Dio non vuole!</p>
                <p>Nella gran confusione, credettero che Tana fosse svenuta dallo spavento... Un
                    fiotto di sangue le usciva dalla gola squarciata.</p>
                <p><seg rend="italic">Sanguedolce</seg> aveva buttato via il coltello e gridava a
                        <seg rend="italic">Lagnusazzu:</seg></p>
                <p>— Infame! Tu lo sapevi, tu lo sapevi, tu lo sapevi!... Fratello e sorella! E li
                    hai fatti sposare!</p>
                <p>E sùbito si batteva violentemente con una mano su la bocca, imprecando a se
                    stesso:</p>
                <p>— Ah! Doveva cascarmi la lingua, doveva!</p>
            </div>
        </body>
    </text>
</TEI>
