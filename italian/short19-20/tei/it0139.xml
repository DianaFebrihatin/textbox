<?xml version="1.0" encoding="UTF-8"?>
<?xml-model href="../keywords/keywords.sch" type="application/xml" schematypens="http://purl.oclc.org/dsdl/schematron"?>
<?xml-model href="https://raw.githubusercontent.com/cligs/reference/master/tei/cligs.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xmlns:cligs="https://cligs.hypotheses.org/ns/cligs">
    <teiHeader>
        <fileDesc>
            <titleStmt>
                <title type="main">Pasqua senz‘Alleluja</title>
                <title type="short">Pasqua</title>
                <author>
                    <name type="full">Capuana, Luigi</name>
                    <name type="short">Capuana</name>
                    <idno type="viaf">24615920</idno>
                </author>
                <principal xml:id="uhk">Ulrike Henny-Krahmer</principal>
            </titleStmt>
            <extent>
                <measure unit="words">4944</measure>
            </extent>
            <publicationStmt>
                <publisher>
                    <ref target="http://cligs.hypotheses.org/">CLiGS</ref>
                </publisher>
                <availability status="free">
                    <licence target="https://creativecommons.org/licenses/by-sa/4.0/">CC BY-SA
                        4.0</licence>
                </availability>
                <date>2017</date>
                <idno type="cligs">it0139</idno>
                <idno type="url">https://raw.githubusercontent.com/cligs/textbox/master/italian/short19-20/tei/it0139.xml</idno>
            </publicationStmt>
            <sourceDesc>
                <bibl type="digital-source"> "Pasqua senz‘Alleluja." <seg rend="italic">Eh! La vita…
                        Novelle.</seg> Project Gutenberg, <idno>42698</idno>, <date when="2013-05-13">May 13, 2013</date>, <ref target="http://www.gutenberg.org/ebooks/42698">http://www.gutenberg.org/ebooks/42698</ref>. </bibl>
                <bibl type="print-source"> "Pasqua senz‘Alleluja." <seg rend="italic">Eh! La vita…
                        Novelle.</seg> Seconda edizione. Milano: Società Anonima Editoriale. <date when="1913">1913</date>. </bibl>
            </sourceDesc>
        </fileDesc>
        <encodingDesc>
            <p/>
        </encodingDesc>
        <profileDesc>
            <abstract>
                <p/>
            </abstract>
            <textClass>
                <keywords scheme="keywords.xml">
                    <term type="author.continent">Europe</term>
                    <term type="author.country">Italy</term>
                    <term type="author.gender">male</term>
                    <term type="text.language">Italian</term>
                    <term type="text.form">prose</term>
                    <term type="text.genre.supergenre">narrative</term>
                    <term type="text.genre">short story</term>
                    <term type="text.genre.title">novella</term>
                </keywords>
            </textClass>
        </profileDesc>
        <revisionDesc>
            <change when="2017-11-25" who="#uhk">Initial TEI version.</change>
        </revisionDesc>
    </teiHeader>
    <text>
        <body>
            <div>
                <head>Pasqua senz‘Alleluja.</head>
                <p>Nessuno se n'era mai accorto; ma quasi ogni notte Maria Ledda, dalla finestra, e
                    Nino Sbrizza, dalla parte del vicolo, si comunicavano a bassa voce le loro pene
                    di cuore.</p>
                <p>Nino era geloso del figlio di mastro Paolo Barreca che, ogni domenica notte,
                    conduceva i suonatori sotto i due balconi della casa di massaio Ledda e cantava,
                    per lo meno, mezza dozzina di <seg rend="italic">canzuni</seg>, una dietro
                    l'altra, facendo sfoggio della bella voce di cui era orgoglioso.</p>
                <p>C'erano volute tutte le preghiere e tutte le calde raccomandazioni di Maria per
                    ottenere da Nino Sbrizza che lasciasse sbraitare il Barreca come gli pareva e
                    piaceva. Non era sicuro di essere il preferito?</p>
                <p>— Ma lui si vanta...</p>
                <p>— Di che?</p>
                <p>— Che tua sorella gli ha assicurato...</p>
                <p>— Mia sorella non ha assicurato e non può assicurar niente a nessuno.</p>
                <p>— Te n'ha parlato però!</p>
                <p>— Mai! E se mi dicesse qualcosa, le risponderei: bada ai fatti tuoi.</p>
                <p>— Pizzuto, che fa all'amore con tua sorella, è amico intimo di Barreca. Gli ha
                    promesso: Ci penso io!</p>
                <p>— Infatti!...</p>
                <p>Lei si sporgeva dal davanzale della finestra; lui si rizzava sulla punta dei
                    piedi, salito sopra un pezzo d'intaglio della casa in costruzione là di faccia;
                    ma non si potevano toccare neppur la punta delle dita. Pel vicolo stretto, buio,
                    passò un cane randagio, che die' due o tre abbai, e scappò a una pedata di Nino.
                    Dopo breve pausa, la conversazione ricominciò:</p>
                <p>— E tuo padre?</p>
                <p>— E' in collera con mia sorella, appunto per Pizzuto.</p>
                <p>— Io ho in casa la lima sorda di mia madre che vuol darmi la figlia di
                    Garozzo.</p>
                <p>— Sposala!</p>
                <p>— Lo so; non ti dispiacerebbe: sposeresti Barreca...</p>
                <p>— C'è lui solo in questo mondo?</p>
                <p>— Che cosa hai detto?</p>
                <p>Parlavano così basso che talvolta le parole di lei arrivavano giù come un confuso
                    mormorio, e quelle di Nino si dileguavano per l'aria quasi fossero un po' di
                    fumo.</p>
                <p>Maria si era ritirata improvvisamente e aveva chiuso la finestra. Egli attese
                    mezz'ora, lusingandosi che lei ricomparisse. Accadeva spesso che un rumore
                    interno dèsse un falso allarme. Ma quella volta Maria non si fece vedere neppure
                    dietro i vetri, a picchiarvi su leggermente con la punta delle dita, per saluto.
                    Cominciava a piovigginare.</p>
                <p>La mattina dopo, Nino, appena uscito di casa, si trovò faccia a faccia con
                    Pizzuto che pareva lo attendesse.</p>
                <p>— Posso dirti una parola?</p>
                <p>— Anche due.</p>
                <p>— Tu vuoi sposare Maria Ledda.</p>
                <p>— C'è qualcuno che non vuole?</p>
                <p>— Precisamente, come dispiace a te che ci sia un altro...</p>
                <p>— Ognuno per sè, Dio per tutti.</p>
                <p>— Vorresti, forse... Perchè si dice: Fra due litiganti il terzo gode.</p>
                <p>— Lo sai bene che il mio boccone non può toccarmelo nessuno.</p>
                <p>— O dunque?</p>
                <p>— Parlo per voialtri.</p>
                <p>— Chi ha più forza vince.</p>
                <p>— E' quel che dico io. Bisognerebbe fare una scommessa, per finirla presto.</p>
                <p>— Quasi noi fossimo padroni della volontà altrui!</p>
                <p>— Dire alla ragazza: Mettici alla prova.</p>
                <p>— Io, se tu non lo sai, ci sono alla prova da due anni. Barreca ha voglia di
                    sgolarsi con le notturne! E se tu credi che la protezione della sorella, che è
                    la tua <seg rend="italic">zita</seg><note>Amorosa</note>, possa far cambiar
                    Maria di volontà, la sbagli grossa. Di' piuttosto al tuo amico che si metta il
                    cuore in pace. E la finisca con le <seg rend="italic">notturne</seg><note>Serenata</note> se no, qualche domenica notte succederà
                    uno sbaraglio. Sono sei mesi che tenta. Credevo che egli ignorasse che il posto
                    è preso. Ora, però, che non posso più dubitare...</p>
                <p>— Non ti scaldar tanto!</p>
                <p>— Che diresti tu se io tentassi di guastarti il nido?</p>
                <p>— Con me è un'altra cosa.</p>
                <p>— E' un'altra cosa anche con me. E facciamo conto che non ci siamo visti, se sei
                    un uomo, e se hai stomaco.</p>
                <milestone unit="section" rend="asterisks"/>
                <p>Lo stesso giorno, Nino si presentò a mastro Tano il <seg rend="italic">suonatore</seg> che accompagnava le <seg rend="italic">notturne</seg> di
                    Saro Barreca.</p>
                <p>— Per tre, quattro nottate, di domenica...</p>
                <p>— Impossibile. Sono impegnato.</p>
                <p>— Vi pago il doppio. Non faticherete niente. Dovrete sparire; e <seg rend="italic">càlia</seg> e vino quanto ne vorrete, voi e i vostri
                    compagni.</p>
                <p>— Che mi fate fare!</p>
                <p>— Questa è la caparra.</p>
                <p>Senza mastro Tano era impossibile di combinare una <seg rend="italic">serenata</seg>. Il suo violino parlava: — Buona sera! Buona sera! — con la
                    voce di un cristiano. E se, smesso il violino, egli prendeva a suonare lo zufolo
                    di canna, altro che il flauto del farmacista Arcurio quando egli vi soffiava:
                        <seg rend="italic">Mira Norma, ai tuoi ginocchi</seg>.... e la gente si
                    affollava davanti alla farmacia!</p>
                <p>Saro Barreca, quella domenica, pareva pazzo. Andava di qua, di là, su e giù anche
                    pei viali fuori Porta, domandando a chi incontrava: — Avete visto mastro Tano,
                    il suonatore? — Nessuno lo aveva visto. Neppure la <seg rend="italic">maestra</seg>, come chiamavano sua moglie, ne sapeva niente. E il secondo
                    violino? E il contrabasso? Spariti tutti! Poteva immaginare che era un tiro
                    fattogli da Nino Sbrizza?</p>
                <p>E, la notte del lunedì Nino diceva a Maria:</p>
                <p>— Sei dispiacente; non hai avuto la <seg rend="italic">notturna</seg>.</p>
                <p>— Vuol dire che ha capito.</p>
                <p>— Gliel'ho fatta capire io. Che è?... Piangi?</p>
                <p>Maria singhiozzava.</p>
                <p>— Parla più forte. Non aver paura! Con questo vento....</p>
                <p>Il vento urlava nel vicolo, scoteva i tetti delle case e le imposte, quasi
                    volesse portar via tutto, giù, nella vallata. Nino stentava a tenersi ritto sul
                    solito pezzo d'intaglio che gli serviva da piedistallo. Il vento, che spazzava
                    il vicolo, spazzava via pure le parole della ragazza, un po' soffocate dai
                    singhiozzi.</p>
                <p>— Tuo padre?... Che vuole tuo padre?</p>
                <p>— Gli hanno parlato...</p>
                <p>— Che importa?... Se tu mi vuoi bene...</p>
                <p>— Anche mia sorella...</p>
                <p>— Chi le tocca il suo Pizzuto? Ah!... Tu dovresti darmi retta!... La notte del
                    sabato santo.</p>
                <p>— No! Questo no!...</p>
                <p>— Sai? E' tornata la <seg rend="italic">gnà Vicenza</seg>. Suo figlio è morto.
                    Verrà a trovarti. Con lei, possiamo fidarci, come prima...</p>
                <p>Quella vecchietta, filatora di lino, era stata la loro confidente, la loro
                    ambasciatrice. Da che se n'era andata a Grammichele, in casa del figlio,
                    maritato colà, essi avevan dovuto adattarsi a quelle conversazioni notturne,
                    tremando sempre di essere scoperti; spesso, come quella nottata, col vento che
                    infuriava, non riuscendo a intendersi, e anche con la paura di buscarsi un
                    malanno.</p>
                <p>Alla notizia della visita della vecchietta, Maria ripetè:</p>
                <p>— Questo, no! Questo, no! Ti saluto!...</p>
                <milestone unit="section" rend="asterisks"/>
                <p>Con la filatora Nino si sfogava:</p>
                <p>— Non c'è altro verso. Se vuol farmi fare la buona Pasqua! Ora, con Saro Barreca
                    guerra dichiarata. Un dispetto lui a me, due io a lui; botta e risposta! Finora
                    ci ha avuto poco gusto. Dice che sta per indurre suo padre a far la richiesta a
                    massaio Ledda.</p>
                <p>— Dispone forse della volontà della figlia?</p>
                <p>— Ah, <seg rend="italic">gnà Vicenza</seg>! Voi sapete come sono le ragazze.</p>
                <p>— Maria è buona, assennata...</p>
                <p>— Niente; non c'è altro verso! Io poi dirò a suo padre: Fate come volete. Non è
                    per la dote...</p>
                <p>— E' necessaria anche questa!</p>
                <p>La <seg rend="italic">gnà Vicenza</seg> si era ripresentata in casa di massaio
                    Ledda col pretesto di chiedere lavoro, lino da filare; e aveva portato con sè la
                    rocca con un grosso pennecchio e il fuso; c'era così bel sole su la terrazza!
                    Maria e sua sorella andavano e venivano, per le faccende di casa. Maria ora
                    indugiava a innaffiare i garofani e le viole a ciocche, e la <seg rend="italic">gnà Vicenza</seg>, pur continuando a filare, quasi non badasse ad altro, le
                    diceva:</p>
                <p>— Fàllo contento. Non è giovane da abusarsi delle circostanze.</p>
                <p>— Sua madre vuol dargli la figlia di Garozzo.</p>
                <p>— Sua madre sarà felice del cambio... Mentre nessuno è in sospetto, nè tuo padre,
                    nè tua sorella... Andresti via con S. Giovanni, santo glorioso, a suon di
                    campanella benedetta...</p>
                <p>Alludeva alla scommessa che correva tra i giovani massai per suonare, la notte di
                    sabato santo, la campanella detta di San Giovanni e poi nella processione della
                        <seg rend="italic">Inchinata</seg>, la domenica di Pasqua. Saro Barreca
                    aveva giurato: — Dovrò sonarla io! — E Nino Sbrizza, saputolo, aveva giurato: —
                    Non la sonerai!</p>
                <p>Maria era rimasta perplessa. Quella fuga, accompagnata dal suono della campana di
                    san Giovanni, le aveva acceso l'immaginazione. La gnà <seg rend="italic">Vicenza</seg> insisteva per la risposta.</p>
                <p>— Gliela darò domani, alla benedizione delle Palme. Io, mia sorella e le nostre
                    cugine saremo davanti al ballatoio del <seg rend="italic">Sordo</seg>. Egli
                    prenda di mira l'albero più vicino, per buttarlo giù quando sarà il momento e
                    s'impossessi della palma benedetta. La gitti per aria, verso di noi. Io
                    l'afferro, e se la bacio... vuol dire di sì!</p>
                <p>— E se non riesci ad afferrarla?</p>
                <p>— Mi bacio una mano. E vuol dire di sì. Se lui non butta per aria la palma
                    benedetta, significa...</p>
                <p>— Non significa nulla, con le zuffe che accadono. Palma o non palma, vado a farlo
                    felice. La Madonna ti aiuti, figliuola mia!</p>
                <p>E vedendo entrare <seg rend="italic">Rica</seg>, la sorella di Maria, con un
                    corbello di ulive nere salate da asciugare al sole, la <seg rend="italic">gnà
                        Vicenza</seg> disse:</p>
                <p>— Per Pasqua ne voglio un pugno!</p>
                <p>— Intanto, tenete.</p>
                <p>La vecchia sporse il grembiule e Rica gliene versò due giumelle colme.</p>
                <p>— E questa per me... — soggiunse Maria.</p>
                <milestone unit="section" rend="asterisks"/>
                <p>Il piano davanti alla chiesa rigurgitava di gente. Allato alla porta maggiore,
                    chiusa perchè la cerimonia voleva così, il rozzo altare di pietra era parato a
                    festa. Durante la nottata il piano aveva cambiato aspetto: un gran viale
                    fiancheggiato da alberi improvvisati — lunghi pali di aloè confitti al suolo
                    rivestiti di rami di querce e di olivo con in cima una piccola palma inargentata
                    — si allungava, facendo gomito dalla via, fino alla porta maggiore della
                    chiesa.</p>
                <p>Le Ledda e le cugine erano tra la folla in attesa della processione. Nino
                    Sbrizza, vestito di panno azzurro scuro, col berretto alla marinara, un garofano
                    rosso all'occhiello e un sigaro in bocca passeggiava assieme con due amici lungo
                    il viale, divorando con gli occhi Maria, che lo guardava a tratti,
                    fuggevolmente, per non farsi scorgere dai curiosi. E mentre Nino scendeva da un
                    lato del viale, Saro Barreca, vestito anche lui di panno azzurro scuro, col
                    berretto alla marinara, con una rosa all'occhiello e il sigaro in bocca, veniva
                    su dall'altro lato, fermandosi a ogni po' assieme con Pizzuto e un altro amico
                    di rimpetto al posto dov'erano le Ledda e le cugine, cavando di tasca a riprese
                    il fazzoletto di seta a vivaci colori, come per segnale convenuto, allo scopo di
                    far arrabbiare Nino Sbrizza, che tornava indietro in quel punto.</p>
                <p>Poi Sbrizza e i suoi amici si erano fermati presso uno degli alberi, quasi per
                    prenderne anticipatamente possesso. Giacchè la processione, coi confrati e la
                    banda musicale e i canonici che cantavano si avanzava, un fremito correva tra la
                    gente, specie tra gli uomini che dovevano, al momento della benedizione,
                    atterrare gli alberi e afferrare la palma benedetta attaccatavi in cima.</p>
                <p>Fu un attimo. Parve che una ventata li scotesse e li abbattesse da una punta
                    all'altra del viale. Nino Sbrizza, con due poderose spinte, aveva sradicato il
                    palo di aloè e già stendeva la mano ad afferrare la palma argentata, quando Saro
                    Barreca, con un salto, gli si precipitò addosso, strappò dall'albero la palma e
                    trionfalmente, la lanciò per aria, verso il punto dove erano le Ledda. Cento
                    braccia si tesero in alto per afferrarla ma una delle cugine Ledda fu la più
                    lesta di tutti. La baciava, la dava a baciare come cosa benedetta. Quando toccò
                    a Maria, però essa si baciò più volte la mano. E Nino Sbrizza, che stava per
                    perdere il lume degli occhi per la soverchieria del Barreca, alla vista di quei
                    baci alla mano, si frenò, diè un grande respiro di sodisfazione, e raccattò da
                    terra il sigaro che gli era cascato nella breve lotta.</p>
                <p>— Ah!... Era di sì! Non gli occorreva altro!</p>
                <p>La gente si riversava in chiesa dalla porta maggiore spalancata tutt'a un tratto;
                    e mentre la processione s'inoltrava per la navata di mezzo, un frate agitando le
                    braccia, si sporgeva dal pulpito gridando:</p>
                <p>— <seg rend="italic">Benedictus qui venit in nomine Domini!</seg></p>
                <p>Ma il rumore della folla era tale che il predicatore pensò bene di smetter quasi
                    sùbito.</p>
                <p>Nino, addossato a una colonna, approfittando della gran confusione, faceva cenni,
                    con gli occhi, a Maria, che volevano significare:</p>
                <p>— Grazie! Grazie!</p>
                <p>Maria, quasi atterrita dell'assenso dato, sorrideva tristemente.</p>
                <milestone unit="section" rend="asterisks"/>
                <p>Ora la lotta era presso il Parroco. La campanella di San Giovanni si concedeva al
                    miglior offerente.</p>
                <p>Il Parroco spiegava:</p>
                <p>— Capisci, figliuolo mio. Tu rappresenteresti il più amato discepolo di Gesù
                    Cristo, San Giovanni evangelista. Gesù è risuscitato. La Madonna e le Marie non
                    lo hanno trovato nel sepolcro; lo cercano dappertutto dopo che l'Angelo ha detto
                    a Maria Maddalena: — Non è qui! — E così san Giovanni va attorno per avere
                    notizie del Signore risuscitato. <seg rend="italic">'Ntio! 'Ntio! 'Ntio!</seg>
                    Il suono della campanella significa: — Lo avete visto? Lo avete incontrato? —
                    per portar la notizia alla Madonna che piange il figliuolo morto crocifisso.
                        <seg rend="italic">'Ntio! 'Ntio! 'Ntio!</seg> E' come se tu fossi San
                    Giovanni!... Dunque che daresti?</p>
                <p>E il parroco notava il nome e l'offerta.</p>
                <p>— Scriva — disse Saro Barreca: — Mezza salma di farro. E se ce ne vorrà di più,
                    metterò di più. La campanella dev'essere mia.</p>
                <p>— Eccola là! — rispose il Parroco. — Appoggiata al muro.</p>
                <p>Il manico della campanella, incastrato in bilico su un grosso bastone colorato in
                    rosso, era già ornato di rose finte; e lasciava pendere fino a terra il laccio
                    che doveva permettere di fare quei rintocchi di rito: <seg rend="italic">'Ntio!
                        'Ntio! 'Ntio!</seg></p>
                <p>Saro volle provarsi.</p>
                <p>— Bravo! — disse il Parroco. — Ma bisogna attendere fino a venerdì sera, per la
                    certezza. Si tratta dell'interesse della chiesa; le offerte non servono per me
                    ma per le spese del culto.</p>
                <p>Nino Sbrizza volle arrivare proprio all'ultimo momento, e soverchiare tutti.
                    Andò, di sera, in casa del Parroco per parlargli a quattr'occhi. Nella sagrestia
                    c'era sempre gente, o il sagrestano; e Nino non voleva testimoni.</p>
                <p>— Dica, <seg rend="italic">vossignoria</seg>; io accetto la sua parola.</p>
                <p>— Ma, figliuol mio...</p>
                <p>— Niente! Pago sùbito, in contanti anche. Dica vossignoria!... E pago io pure la
                    banda.</p>
                <p>— Sogliono far cena a mezzanotte. Un montone al forno, e vino e <seg rend="italic">càlia</seg>... Lo sai!</p>
                <p>— Due montoni, se occorrono... E quel che vossignoria comanda!</p>
                <p>Nino, con le braccia dietro la schiena, in piedi davanti al Parroco attendeva la
                    risposta decisiva, che questi pareva cercasse nel breviario aperto sul tavolino
                    per dire l'uffizio.</p>
                <p>— E <seg rend="italic">vossia</seg> farà la buona Pasqua col tacchino che
                    riceverà sabato mattina...</p>
                <p>— Oh, per me, nulla! Io non c'entro! Io non c'entro! — protestò il Parroco. — Per
                    la chiesa, per la campanella... una salma di farro o il prezzo. Sei contento?
                    Faccio una particolarità, per riguardo di tua madre che è una gran devota.</p>
                <p>— E il tacchino... lo manderà mia madre. Le bacio la mano!</p>
                <p>La <seg rend="italic">gnà Vicenza</seg>, col pretesto delle funzioni religiose
                    della settimana santa, stava attorno a Maria Ledda per riportare notizie, per
                    battere il ferro, come lei diceva, mentre era caldo, perchè quella benedetta
                    ragazza riguardo alla fuga, aveva un cuor d'asino e un cuor di leone, secondo i
                    momenti e le piccole circostanze. E Nino le andava dietro da una chiesa
                    all'altra, facendo le viste di visitare i santi Sepolcri. E più tardi, durante
                    la processione del Cristo alla Colonna, si strizzava rabbiosamente le mani e si
                    mordeva le labbra, per quella malombra di Saro Barreca, che, assieme con
                    Pizzuto, ora seguiva, ora precedeva le Ledda. Poi Nino pensava che tra due
                    giorni, Maria sarebbe scappata di casa con lui, e si rasserenava e faceva
                    l'indifferente.</p>
                <p>Quando Saro apprese che la campanella di Pasqua era toccata al suo rivale, andò a
                    prendersela col Parroco, minacciando, bestemmiando nella sagrestia, quasi si
                    trovasse in una taverna. Il Parroco ch'era un omone, lo aveva preso per le
                    spalle e messo fuori dell'uscio, ripetendo:</p>
                <p>— Nella mia chiesa faccio quel che mi pare!</p>
                <milestone unit="section" rend="asterisks"/>
                <p>In quei giorni, Maria Ledda sembrava una mosca senza capo. Si aggirava per la
                    casa, cominciava una faccenda, smetteva, ne principiava un'altra, e rimaneva
                    come incantata, con le braccia ciondoloni, guardando per aria.</p>
                <p>— Che hai? — le domandava la sorella.</p>
                <p>Rispondeva con una spallucciata; e se ne andava su la terrazza, quasi nelle
                    stanze sentisse mancarsi il respiro. Ormai aveva detto di sì! Ma che sarebbe
                    avvenuto dopo? Le pareva che non dovesse più rivedere la casa dove era nata e
                    cresciuta; la sua cameretta imbiancata a calce, coi santi appiccicati al
                    cappezzale, la candela della Candelora e la piletta di terraglia per l'acqua
                    benedetta.</p>
                <p>Nel vuoto del muro, riparato con una vecchia coltre, stavano appesi i vestiti, e
                    giù, su una tavoletta, le scarpe, gli stivaletti, assieme con un cofanetto di
                    paglia, a colori, ripieno di sete, di aghi, di scampoli, di fettucce, di
                    cordelle, e tra essi, un paio di forbicine. La cassa, tinta di verde, a piè del
                    letto, con la biancheria sua particolare, due scialli, uno nero e l'altro di
                    seta gialliccia, per l'estate, fazzoletti, calze, nascondeva, sotto sotto, i
                    regalucci di Nino, che non poteva mostrare ai parenti: due anelli e una collana
                    di corallo.</p>
                <p>Maria, tirava da parte la coltre e rimaneva a guardare i vestiti, rivoltati,
                    appesi ai chiodi; apriva la cassa verde, metteva sossopra la biancheria, gli
                    scialli, e tastava la carta dov'erano involtati gli anelli e la collana.</p>
                <p>— Non ti prepari, per la visita ai santi Sepolcri e per la processione? C'è, di
                    là, la <seg rend="italic">gnà Vicenza</seg> che si accompagnerà con noi. Che
                    stai a rimestare? — venne a dire <seg rend="italic">Rica</seg>.</p>
                <p>— Su, <seg rend="italic">lagnusazza</seg>![3]. Io che sono vecchia sono già
                    pronta.</p>
                <p> [3] Pigrona</p>
                <p>E la <seg rend="italic">gnà Vicenza</seg>, entrata nella cameretta, appena si
                    vide sola con Maria, la rimproverò:</p>
                <p>— Dovresti, anzi, mostrarti più allegra degli altri giorni! Infine, non vai alla
                    morte. Quel poveretto smania, non vede l'ora. Passerà due volte con la banda e
                    la campanella; alla terza volta sarà solo, mentre gli altri mangeranno il
                    montone al forno e si ubbriacheranno nella taverna di Scatà. Un vestito, due
                    camicie, due paia di calze... Butterai l'involto dalla finestra... e scenderai
                    le scale! Se non fosse pel buon fine.... Figurati, figliuola mia, se penso a
                    dannarmi l'anima! Allegra! Coraggio!... Vuoi che ti pettini io?</p>
                <p>— Farò più presto da me. — rispose Maria.</p>
                <p>E aveva il pianto nella voce, e le lacrime che le gonfiavano gli occhi.</p>
                <p>— Non farti scorgere!... Allegra!</p>
                <p>Di là si sentiva la parola grave e lenta di massaio Ledda:</p>
                <p>— Io devo tenere le maniglie della barella del Cristo alla Colonna. E' devozione
                    di famiglia: da padre in figlio. Voialtre spicciatevi.</p>
                <p>Appunto quella sera Maria, che avrebbe voluto vedere il padre alle maniglie della
                    barella del Cristo alla Colonna, dovette voltarsi dall'altra parte, irritata
                    dalla sfacciata insistenza con cui Saro Barreca la guardava, quasi avesse
                    qualche diritto di perseguitarla in quel modo.</p>
                <p>E mentre il Cristo, tutto piagato, legato da un cordone dorato alla colonna di
                    argento, con le mani dietro la schiena, barcollava sulla barella, in mezzo alle
                    torce accese davanti alla raggiera che lo circondava, la <seg rend="italic">gnà
                        Vicenza</seg>, stringendo una mano di Maria, pregava in modo che questa la
                    udisse:</p>
                <p>— Signore Gesù, aiutate le anime in pena che si rivolgono a voi! Date ad esse
                    forza e coraggio per quel che devono fare; così, con la vostra divina grazia,
                    potranno servirvi santamente in questa vita e glorificarvi, dopo morte,
                    nell'altra!</p>
                <milestone unit="section" rend="asterisks"/>
                <p>Nino era in grandi faccende per via della cena nella taverna di Scatà.</p>
                <p>Dalle due di notte — allora si contava così — fino alla mezzanotte, la banda
                    andava dietro a colui che sonava la campanella di San Giovanni, con gran rumore
                    di tamburo, di gran cassa e di piatti. Poi fatto onore al montone al forno —
                    pietanza tradizionale in quella occasione — veniva ripresa la passeggiata per le
                    vie, dietro il <seg rend="italic">'Ntio! 'Ntio!</seg> della campanella, con
                    rinforzo di passi doppi, allegramente stuonati e grida degli sfaccendati che li
                    seguivano:</p>
                <p>— Viva la Misericordia di Dio!</p>
                <p>Nino voleva fare le cose alla grande.</p>
                <p>Lo zi' Scatà, il tavernaio, in maniche di camicia con le mani incrociate sul
                    pancione, proponeva:</p>
                <p>— E se cuocessimo due fili di maccheroni?</p>
                <p>— No, si andrebbe troppo per le lunghe.</p>
                <p>— Anzi! Il sugo li fa scivolare giù per la gola meglio di ogni altra cosa.</p>
                <p>— Vada pei maccheroni!</p>
                <p>— Vino di Vittoria, arrivato fresco fresco!</p>
                <p>— E senza battezzarlo, mi raccomando.</p>
                <p>— Lo zi' Scatà è cristiano, ma il vino lo vuole turco...</p>
                <p>— Per sè. Ma per gli altri?</p>
                <p>— E <seg rend="italic">càlia</seg> e fave arrostite a disposizione dei
                    bevitori.</p>
                <p>— Tutto pronto per la mezzanotte.</p>
                <p>— Non è la prima volta, compare Nino... Io — scusate il consiglio — aggiungerei
                    le cassatelle di ricotta col miele. Mia moglie, che è stata nel Monastero, le
                    prepara meglio delle monache.</p>
                <p>— Non mi dispiacciono, zi' Scatà!</p>
                <p>Voleva farsi onore. Voleva che, ogni anno, si ricordassero della cena di Nino
                    Sbrizza, quando scappò con Ledda, la notte del Sabato Santo. E mentre dava gli
                    ordini, gli pareva che Maria fosse presente e l'approvasse, perchè la campanella
                    di San Giovanni, e il montone al forno, e i maccheroni e le cassatelle di
                    ricotta col miele, erano in onore di lei, una festa di amore!</p>
                <p>Glielo ripetè la notte appresso:</p>
                <p>— Una festa di amore per te!... Hai tutto pronto?</p>
                <p>— Ah, Nino! Che mi fai fare!</p>
                <p>— Ti sei pentita? Non mi vuoi bene?</p>
                <p>— Ti avrei detto di no, come da principio. Penso a mio padre. Non mi
                    perdonerà!</p>
                <p>— Fra due mesi, saremo marito e moglie! Non devi pensare ad altro!</p>
                <p>— <seg rend="italic">Rica</seg> forse sospetta qualcosa. Mi ha detto: — Quella
                        <seg rend="italic">gnà Vicenza</seg>! Certe vecchie portano alla perdizione!
                    — Per chi mi hai presa? — le risposi. — Poveretta! Vorrebbe un paio di scarpe
                    vecchie!</p>
                <p>— E' la nostra provvidenza! Le regaleremo un vestito nuovo. Se lo merita. Hai
                    capito bene? Passerò due volte colla campanella e la banda. Poi li lascerò a
                    ubriacarsi da Scatà. Due soli <seg rend="italic">'Ntio! 'Ntio!</seg> da sentirsi
                    appena; butterai il fagotto giù dalla finestra, io sarò davanti alla
                    porta...</p>
                <p>— Zitto!... Mi è parso...</p>
                <p>Maria accostò l'imposta; Nino si addossò al muro. Nella fitta oscurità e nel
                    silenzio egli sentiva il battito accelerato del cuore.</p>
                <p>Maria riaperse lentamente l'imposta. Nino, con un salto, fu sul pezzo d'intaglio
                    che gli serviva da piedistallo proprio sotto la finestra.</p>
                <p>— Sii pronta, per carità!</p>
                <p>— Sì, sì! Buona notte!</p>
                <p>— Buona notte.</p>
                <p>E Nino si avviò, zufolando, verso casa, strofinandosi le mani dall'allegrezza
                    perchè quello era l'ultimo loro segreto colloquio notturno!</p>
                <milestone unit="section" rend="asterisks"/>
                <p>La festa dell'<seg rend="italic">Inchinata</seg>, dalla notte del Sabato Santo
                    alla mattina della Domenica di Pasqua, poteva dirsi una specie di
                    rappresentazione, di Mistero Sacro, dove facevano da personaggi la campanella di
                    San Giovanni, la Madonna avviluppata col manto di lustrino nero, e il Cristo
                    risorto, col braccio destro levato in alto, il pennone tramato d'oro, attaccato
                    all'asta, nel pugno sinistro.</p>
                <p>Per ciò ogni anno don Giuseppe il sacrestano ripeteva le istruzioni a colui che
                    doveva fare da San Giovanni, e ai quattro giovani massai che regalavano due
                    tumoli di frumento ciascuno per portare a spalla la leggera barella della
                    Madonna col manto.</p>
                <p>— Nella nottata, è niente: <seg rend="italic">'Ntio! 'Ntio 'Ntio</seg> per le
                    vie; ma, domenica mattina, quando vien la Madonna in cerca del Signore
                    resuscitato e va ad attendere nella chiesetta di San Rocco, voi, figliuolo caro,
                    dovete correre su e giù, tra le due ale di confratelli schierati in piazza;
                    andare come uno sperduto che non sa più dove dar la testa; sempre più lesto,
                    sempre più lesto, perchè vorreste consolare la Madonna: — Finalmente! L'ho
                    trovato! — Intanto il Signore resuscitato vien portato nella Piazza, con la
                    testa alta, con quegli occhi da spiritato che mettono paura... E appena voi lo
                    vedete, un bell'inchino con la campanella e con tutta la persona e, addietro, di
                    corsa. <seg rend="italic">'Ntio! 'Ntio! 'Ntio!</seg> Voialtri, con la barella
                    della Madonna accorrerete alla notizia, a precipizio; io tiro il laccio che fa
                    andar giù il manto e... tre volte avanti, tre volte indietro, tre inchini tra
                    Madre e Figlio. Poi si fermano l'uno di faccia all'altro, fino a che non arriva
                    il clero col Santissimo Sacramento, e non si avvia la processione, la Madonna
                    innanzi, il Signore resuscitato dietro, e San Giovanni con la campanella: <seg rend="italic">'Ntio 'Ntio! 'Ntio!</seg> quasi per invitare a gridare: <seg rend="italic">Viva! Viva!</seg></p>
                <p>Non c'era bisogno di queste istruzioni; ma don Giuseppe avrebbe creduto diminuita
                    la sua autorità se non avesse riuniti nella sagrestia Nino Sbrizza e gli altri
                    quattro giovani massai. Il suo zelo, però, non era proprio disinteressato. Nino
                    infatti gli disse:</p>
                <p>— Verrete a prendere un boccone assieme coi bandisti, da Scatà, domani notte.</p>
                <p>E gli altri:</p>
                <p>— Scusate, don Giuseppe. Bevete un bicchiere di vino alla nostra salute.</p>
                <p>Don Giuseppe stese la mano e intascò, senza fiatare, quel pugno di soldi.</p>
                <milestone unit="section" rend="asterisks"/>
                <p>— Sissignore! Col camice da confratello!</p>
                <p>E Nino, al lume del mozzicone di torcia accesa da don Giuseppe su un piccolo
                    candelabro della sagrestia, indossava il camice e la mantellina rossa; ma sopra
                    di esso infilava il giubbone di panno, foderato di lana verde, col cappuccio,
                    per garantirsi dal freddo di quella nottata di marzo, che era proprio di quello
                    che <seg rend="italic">penetra fin il corno del bue!</seg></p>
                <p>Appena l'orologio della chiesa finì di sonare i cento colpi — <seg rend="italic">din! don!</seg> — delle due ore di notte. Nino si mise alla testa della
                    banda, tirando il laccio che pendeva dal manico della campanella infiorata: <seg rend="italic">'Ntio! 'Ntio! 'Ntio!</seg></p>
                <p>Si udiva per le vie il grande scalpitio degli scarponi dei contadini che
                    seguivano la banda, e il picchiare dei loro bastoni sul selciato, quasi per
                    battere la solfa, e, di tratto in tratto, le grida:</p>
                <p>— Viva la Misericordia di Dio!</p>
                <p>Maria aveva dovuto fingere di andare a letto dopo che la campanella era passata
                    per la via, tornando indietro. Tendeva l'orecchio per convincersi che il padre e
                    la sorella fossero nel primo sonno; e non osava di accendere il lume, di mettere
                    i piedi a terra, con le sole calze, per non fare il minimo rumore. Nel gran
                    silenzio della notte, le arrivava, ora sì, ora no, il lontano <seg rend="italic">'Ntio! 'Ntio!</seg> della campanella, la voce di Nino, le pareva, che si
                    raccomandava: Tienti pronta; tra un'ora sarò costì!</p>
                <p>Tra un'ora! Oh, per amore di lui si sarebbe buttata viva nel fuoco. Ma quella
                    fuga diventava per lei qualcosa di peggio. Lei stessa aveva terrore che,
                    all'ultimo momento, non le venissero meno la forza e il coraggio....</p>
                <p>Ed ecco — mettevano i brividi, quasi lanciassero per l'aria un malaugurio — ecco
                    i cento colpi dell'orologio — <seg rend="italic">din! don!</seg> — che suonavano
                    la mezzanotte dal campanile della Matrice. Arrivavano da lontano, fiochi,
                    lenti... non finivano più. Tra mezz'ora, tra un quarto d'ora, Nino avrebbe
                    lasciato gli altri nella taverna di Scatà... L'avrebbe condotta da una parente
                    di lui, e sarebbe tornato a riprendere il giro con la campanella e la banda,
                    fino all'alba, come se niente fosse stato!</p>
                <p>Nella casa e nella via silenzio profondo.</p>
                <p>Acceso il lume, preparò il fagottino, infilò le scarpe, si buttò addosso lo
                    scialle, e si sedette accosto alla finestra socchiusa, soffocando i singhiozzi
                    con un fazzoletto, col cuore in tumulto, trasalendo a ogni piccolo rumore.</p>
                <p>Udì lievi passi sotto la finestra. Spense il lume, aprì metà dell'imposta, e
                    tossì leggermente. Le fu risposto allo stesso modo.</p>
                <p>— Tieni! Scendo!</p>
                <p>Il fagotto non era caduto per terra. L'imposta fu socchiusa, il lume riacceso; e
                    due minuti appresso per la via dove ancora non erano lampioni, nella fitta
                    oscurità della notte, risuonarono i passi dei fuggitivi... Immediatamente, allo
                    svolto della cantonata, un gran grido di donna che chiamava: Aiuto! Aiuto!</p>
                <p>Poi niente.</p>
                <milestone unit="section" rend="asterisks"/>
                <p>Pietro Chitella, inteso <seg rend="italic">Lasagna</seg>, si era precipitato
                    nella taverna di Scatà come se fosse stato inseguito, pallido, con la voce
                    strozzata nella gola:</p>
                <p>— Hanno ammazzato... qualcuno!</p>
                <p>— Dove?</p>
                <p>— Lassù.... vicino a casa mia. Un grido: Aiuto! Aiuto!</p>
                <p>— E' il vino di Pasqua! Eh? — disse lo zi' Scatà che non voleva disturbata la
                    festa.</p>
                <p>Il brigadiere dei carabinieri però ordinò di preparare le lanterne e con due
                    militi e parecchi della banda che volevano vedere il morto: — Torniamo sùbito! —
                    si affrettarono dietro a Lasagna che ripeteva, senza andar oltre nella
                    narrazione:</p>
                <p>— Volevo accendere la pipa dopo di aver chiuso la porta... Erano tre, quattro
                    alla svolta della cantonata... Andavano di fretta, si capiva dal rumore dei
                    passi... E tutt'a un tratto: Aiuto! Aiuto!... Lasciai di accendere la pipa... Mi
                    parve voce di donna!</p>
                <p>Nino era rimasto inchiodato su la seggiola, sbalordito dal contrattempo.</p>
                <p>— Quel <seg rend="italic">Lasagna</seg>! E' il vino di Pasqua!... Allegria,
                    signori miei!...</p>
                <p>Lo zi' Scatà andava da un punto all'altro della tavola per rianimare la festa; ma
                    pure quelli che eran rimasti là si sentivano impressionati dalle parole di <seg rend="italic">Lasagna</seg>.</p>
                <p>— Anche voi, compare Nino. Dove volete andare?</p>
                <p>Nino, che si era tolto la mantellina rossa e il camice da confratello, s'infilava
                    in fretta in fretta il giubbone di panno, e scappava via, senza rispondere una
                    parola, quasi uno gli avesse sussurrato all'orecchio... non capiva che cosa, ma
                    una cosa trista assai!</p>
                <p>E a mezza strada, incontrò il brigadiere e gli altri che tornavano addietro
                    ridendo:</p>
                <p>— Niente! Niente! Una ragazza rapita, pare. Sentiremo domani!</p>
                <p>Lo avevano visto sparire nel buio, e lo attesero invano da Scatà. Don Giuseppe il
                    sagrestano, all'ultimo, prese lui la campanella e uscì per le vie, seguìto dalla
                    banda: <seg rend="italic">'Ntio! 'Ntio! 'Ntio!</seg></p>
                <p>Nino intanto, come un cane da fiuto, andava; gli pareva di seguire una traccia,
                    dopo che aveva trovato aperta la porta di massaio Ledda e Maria non aveva
                    risposto alla chiamata nel vicolo.</p>
                <p>— Com'è stato? Com'è stato?</p>
                <p>Si fermava, origliava, riprendeva a correre all'impazzata.</p>
                <p>E l'alba lo trovò seduto a pie' di un ballatoio, in una straducola, coi gomiti su
                    le ginocchia, con la testa tra le mani, quasi rantolando:</p>
                <p>— Scellerata! Scellerata!</p>
                <milestone unit="section" rend="asterisks"/>
                <p>Due giorni dopo, Pizzuto si presentava al brigadiere:</p>
                <p>— Creda, creda, signor brigadiere! E' stato per caso. Chi ne sapeva niente? Io
                    avevo detto a Saro Barreca: — Vuoi scommettere che Nino Sbrizza penserà di far
                    assaggiare alla Ledda le cassatelle con la ricotta preparate da Scatà? — E
                    andammo ad appostarci in fondo al vicolo, per mettergli paura e portargli via
                    almeno le cassatelle... Fu così, signor brigadiere!... Chi ne sapeva niente?
                    Ora, però, bisogna accomodare la faccenda. La <seg rend="italic">picciotta</seg>
                    dice ancora di no! Ma, capisce? Saro, che n'era innamorato pazzo... Capisce?...
                    Non è giovane per nulla... Vedrà. Si aggiusterà ogni cosa. Venga con me. Intanto
                    bisogna tener d'occhio Nino Sbrizza, che non vuol credere al caso e minaccia di
                    ammazzare, di squartare!...</p>
                <p>Dovette crederci, povero Nino, quando seppe che la sua Maria, non potendo
                    sopportare l'orrenda fatalità e la violenza patita, si era conficcata nella gola
                    un paio di forbici, ed era morta proprio mentre Pizzuto diceva al
                    brigadiere:</p>
                <p>— Venga! Si aggiusterà ogni cosa! Saro è pronto!.... </p>
            </div>
        </body>
    </text>
</TEI>