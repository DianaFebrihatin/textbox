<?xml version="1.0" encoding="UTF-8"?>
<?xml-model href="../keywords/keywords.sch" type="application/xml" schematypens="http://purl.oclc.org/dsdl/schematron"?>
<?xml-model href="https://raw.githubusercontent.com/cligs/reference/master/tei/cligs.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xmlns:cligs="https://cligs.hypotheses.org/ns/cligs">
    <teiHeader>
        <fileDesc>
            <titleStmt>
                <title type="main">Studio di donna</title>
                <title type="short">Studio</title>
                <author>
                    <name type="full">De Roberto, Federico</name>
                    <name type="short">DeRoberto</name>
                    <idno type="viaf">2468980</idno>
                </author>
                <principal xml:id="uhk">Ulrike Henny-Krahmer</principal>
            </titleStmt>
            <extent>
                <measure unit="words">4010</measure>
            </extent>
            <publicationStmt>
                <publisher>
                    <ref target="http://cligs.hypotheses.org/">CLiGS</ref>
                </publisher>
                <availability status="free">
                    <licence target="https://creativecommons.org/licenses/by-sa/4.0/">CC BY-SA
                        4.0</licence>
                </availability>
                <date>2017</date>
                <idno type="cligs">it0279</idno>
                <idno type="url">https://raw.githubusercontent.com/cligs/textbox/master/italian/short19-20/tei/it0279.xml</idno>
            </publicationStmt>
            <sourceDesc>
                <bibl type="digital-source"> "Studio di donna." <seg rend="italic">Documenti
                        umani.</seg> Project Gutenberg, <idno>25182</idno>, <date when="2008-04-26">April 26, 2008</date>, <ref target="http://www.gutenberg.org/ebooks/25182">http://www.gutenberg.org/ebooks/25182</ref>. </bibl>
                <bibl type="print-source"> "Studio di donna." <seg rend="italic">Documenti
                        umani.</seg> Milano: Fratelli Treves, Editori. <date when="1888">1888</date>. </bibl>
            </sourceDesc>
        </fileDesc>
        <encodingDesc>
            <p/>
        </encodingDesc>
        <profileDesc>
            <abstract>
                <p/>
            </abstract>
            <textClass>
                <keywords scheme="keywords.xml">
                    <term type="author.continent">Europe</term>
                    <term type="author.country">Italy</term>
                    <term type="author.gender">male</term>
                    <term type="text.language">Italian</term>
                    <term type="text.form">prose</term>
                    <term type="text.genre.supergenre">narrative</term>
                    <term type="text.genre">short story</term>
                    <term type="text.genre.title"/>
                </keywords>
            </textClass>
        </profileDesc>
        <revisionDesc>
            <change when="2017-11-25" who="#uhk">Initial TEI version.</change>
        </revisionDesc>
    </teiHeader>
    <text>
        <body>
            <div>
                <head>Studio di donna</head>
                <div type="chapter">
                    <head>I.</head>
                    <p>--La signora duchessa ha chiamato?</p>
                    <p>--Rimandate la carrozza. Portate via quei fiori. Non sono in casa per
                        nessuno, avete capito?</p>
                    <p>E come il cameriere si era inchinato a quegli ordini pronunziati con voce
                        breve e concitata, la duchessa di Neli si lasciò cadere sulla <seg rend="italic">vénitienne</seg>.</p>
                    <p>Una mezza luce filtrava delle stuoie abbassate ed il raccoglimento era
                        tutt'intorno profondo. I soffici tappeti, le tendine pesanti isolavano
                        ancora più completamente quel remoto <seg rend="italic">boudoir</seg> che la
                        duchessa preferiva per passare il suo tempo leggendo o lavorando, e dove ora
                        restava, abbandonata, con le mani sul viso, mentre l'ultimo romanzo del
                        Bourget mostrava il tagliacarte di tartaruga posto fra le pagine, e un filo
                        di seta partente da un canestrino e perdentesi sotto uno sgabello tradiva
                        ancora il gesto scomposto che aveva fatto ruzzolare il gomitolo del
                        ricamo.</p>
                    <p>A un tratto la duchessa si scosse, si levò in piedi e si diresse verso lo
                        specchio. Giunta lì dinanzi, sporse il capo; poi lo ritirò. Pareva avesse
                        una tentazione di guardarsi, ma ne fosse trattenuta dalla paura di vedere
                        uno spettacolo raccapricciante.... Ora teneva il gomito appoggiato allo
                        spigolo del caminetto, e l'indice fra le labbra, rodendosi lentamente
                        l'unghia e battendo con vivacità la punta del piede. Ancora una volta si
                        strappò alla sua cogitazione; avanzossi verso la finestra, la schiuse e tirò
                        su la stuoia. Alla chiara luce che inondò il <seg rend="italic">boudoir</seg> azzurro ella si riaffacciò, questa volta risolutamente,
                        allo specchio e vi restò a lungo, guardandosi.</p>
                    <p>....Nessun dubbio era più possibile. Aveva sperato un momento che fosse stata
                        un'allucinazione, un giuoco di luce, un riflesso; ora il dubbio non era più
                        possibile. I suoi capelli imbiancavano, sulle tempie, sulla fronte, dove si
                        potevano meno nascondere! Da principio, qualche anno innanzi, erano stati
                        dei fili d'argento per cui si erano destate in lei le prime vaghe malinconie
                        del tramonto, ma che ella aveva presto dimenticati dopo aver dato loro la
                        caccia, strappandoli dalla radice, con cura scrupolosa, senza dimenticarne
                        uno solo. Per un pezzo non erano ricomparsi. Poi, timidamente, nascosti,
                        perduti tra le selve folte e nerissime, i fili bianchi erano spuntati di
                        nuovo; ma così pochi, così radi, che ella, veramente, non se n'era curata. A
                        trentotto anni la marchesa Crollanza non ricorreva alle tinture? E la
                        piccola Annina Fiorelli, a diciotto anni--una bambina!--non era quasi
                        grigia? Che meraviglia dunque se, alla sua età, qualche filo d'argento
                        s'intrecciava fra le chiome corvine?... Però, da quella volta, non si era
                        più guardata attentamente, come di consueto; mentre la cameriera la
                        pettinava, ella volgeva altrove gli sguardi; un movimento istintivo le
                        faceva evitare di rivedere quelle macchie che le annunziavano la prossima
                        fine della propria bellezza. Ed ecco che quel giorno, avvicinatasi
                        inavvertitamente allo specchio accusatore, aveva scoperto le ciocche bianche
                        miste al lucente ebano della sua chioma!...</p>
                    <p>Il dubbio non era più possibile, l'illusione non era più permessa, eppure
                        ella non sapeva rassegnarsi alla triste scoperta.... Con un gesto nervoso,
                        portò le mani alla testa, buttò via il pettine a palo e le forcine, e
                        cominciò a disfare rapidamente il sapiente edifizio della sua acconciatura.
                        Dapprima le due grosse bande della nuca caddero, disciolte, sulle spalle;
                        poi quelle delle tempie le velarono il viso. Visti così, un poco a distanza,
                        in masse copiose, i suoi capelli erano sempre meravigliosamente belli;
                        bisognava avvicinarsi allo specchio, bisognava prenderne delle ciocche in
                        mano, dividerle, allargarle, perchè i fili deturpatori apparissero.
                        Quanti!... Quanti!... Come non se ne era accorta finora? E ad ogni nuovo
                        ciuffo che ne scopriva, una vampa le saliva al viso. Avrebbe voluto chiudere
                        gli occhi, sottrarsi a quella vista angosciosa; ma non glie ne restava la
                        forza nella specie di fascinazione, di ipnotismo che le aveva spalancato gli
                        occhi e inchiodato lo sguardo.</p>
                    <p>Ella invecchiava! Fatalmente, inesorabilmente, il fiore della sua bellezza
                        intristiva, appassiva, moriva! Oggi erano i capelli che imbiancavano, domani
                        sarebbero state le rughe che si sarebbero scavate nel marmo della fronte,
                        nel velluto delle guancie; poi gli smalti dei denti che si sarebbero scossi,
                        che sarebbero caduti.... Era finita! Il suo regno di donna cessava. Cessava
                        allo stesso modo con cui era cominciato: inutilmente....</p>
                    <p>--Inutilmente!</p>
                    <p>La parola, pronunziata con accento di profonda amarezza, si perdette nel
                        silenzio del <seg rend="italic">boudoir</seg>. La duchessa di Neli si tolse
                        dallo specchio, e riannodati alla meglio i capelli andò a rovesciarsi sulla
                        sedia lunga. Ora tutta la sua vita, la sua vita monotona e vuota di donna
                        onesta le sfilava dinanzi. Meglio così!--si diceva--meglio la vecchiaia!
                        meglio la bruttezza! poichè bellezza e gioventù non erano valse a nulla.
                        Meglio che i suoi capelli imbiancassero: qualcuno forse se ne sarebbe
                        accorto, glie lo avrebbe detto! Che cosa avrebbe dunque fatto di quella
                        carnagione soave come polpa di frutta mature, di quella bocca grande,
                        vermiglia, odorosa, di quelle mani aristocraticamente scarne, dalle dita
                        lunghe e sfilate, di quelle braccia forti e delicate ad un tempo, di quelle
                        forme agili, eleganti, piene di grazia; che cosa ne avrebbe fatto, lei che
                        nessuno aveva amato, che nessuno amerebbe? Avrebbe dovuto esser ancora bella
                        per suo marito, per quell'egoismo fatto persona, per quell'uomo che le
                        procurava tutti i fastidii della gelosia senza nessuno dei compensi
                        dell'amore?... Erano dieci anni che durava la sua condanna, dieci anni
                        durante i quali un coro di lodi e di ammirazioni le si era levato dintorno.
                        Il gran pro che ella aveva ricavato dalla sua onestà! La gratitudine di cui
                        l'aveva pagata suo marito, le avventure del quale formavano la favola della
                        provincia e la colmavano di ridicolo!... Infine, le era diventata di peso
                        quella inutile onestà! Una voce di ribellione le saliva alle labbra. Erano
                        dieci anni che durava la sua condanna, ma ella ne aveva trentacinque, degli
                        anni! Trentacinque, nè più nè meno; perchè nasconderlo ancora? perchè
                        mentire ancora a sè stessa? con quale profitto? Non lo portava ora scritto
                        nella persona, in quei capelli bianchi che fra poco avrebbero preso il
                        sopravvento? E a trentacinque anni ella era ridotta ancora a fantasticare
                        come a quindici! Nell'età in cui le altre cominciavano a vivere di ricordi,
                        ella era condannata a nutrirsi di speranze, di speranze che si facevano ogni
                        giorno più chimeriche, e di cui presto ella stessa avrebbe apprezzato tutto
                        il ridicolo!</p>
                    <p>Ancora una volta, la duchessa di Neli si scosse dalla sua meditazione e
                        sollevò la testa. Una semioscurità regnava nella stanza. Ella si alzò e si
                        fece alla finestra. La giornata si era coperta; dei nuvoloni grigiastri si
                        rincorrevano, sospinti da un vento che scuoteva le foglie appassite dagli
                        alberi del viale, e le spargeva turbinosamente dintorno. Non una carrozza,
                        non un passante. Il grigio plumbeo di quel cielo autunnale pareva pesasse
                        sulla terra, la opprimesse, togliesse il respiro ad ogni creatura
                        vivente.</p>
                    <p>--Meglio così....--disse ancora a bassa voce la duchessa di Neli, guardando
                        quel cielo schiacciato, la cerchia ristretta dell'orizzonte, gli alberi
                        mezzo spogli, e trovando una secreta corrispondenza fra la malinconia delle
                        cose in quella stagione e la disposizione del proprio spirito. Era l'autunno
                        che oramai le conveniva, l'autunno in campagna, dove è ancor più visibile il
                        mancare del verde, il ritirarsi del sole, tutti i sintomi dell'agonia della
                        natura.</p>
                    <p>E come ella si compiaceva di aver fatto portar via il mazzo recatole dal suo
                        giardiniere, il domestico comparve di nuovo sull'uscio.</p>
                    <p>--La signora duchessa è servita.</p>
                    <p>Passata nella sala da pranzo, preso posto alla tavola dove il duca batteva la
                        marcia con le posate, fiutando ogni cosa, allungando la testa da una parte e
                        dall'altra come un ragazzo malavvezzo, la duchessa disse, con voce
                        breve:</p>
                    <p>--Domani andrò in villa.</p>
                    <p>Il marito la guardò, sorpreso da quell'insolito accento di risoluzione. Ma un
                        sentimento di soddisfazione gli si dipinse subito in volto.</p>
                    <p>--Era quello....--Poi, quasi pentito.--Non è una bella stagione. Del resto,
                        fai come ti piace. Puoi dare gli ordini opportuni. </p>
                </div>
                <div type="chapter">
                    <head>II.</head>
                    <p> Nulla dispone lo spirito alle lunghe fantasticherie, alle lente evocazioni
                        del passato, quanto certe grigie giornate d'ottobre, allorchè le nuvole
                        sfilano in processione, le une sulle altre, confuse e nondimeno distinte,
                        allo stesso modo che le imagini degli avvenimenti trascorsi. Gli uni sugli
                        altri, i ricordi passano pel cielo della memoria e, lieti o tristi, è in
                        essi sempre un'intima malinconia, forse come effetto della stessa inazione
                        in cui sono lasciate le vive energie dell'organismo.</p>
                    <p>In un simile stato d'animo si trovava Guido Olderico nella spianata del
                        romitorio di San Francesco, sull'orlo della ripida scoscesa da cui l'occhio
                        dominava l'immensa verde vallata cosparsa di ville e di casolari che, da
                        quella distanza, prendevano l'aspetto di giocattoli disseminati a casaccio
                        dalla mano irrequieta d'un capriccioso fanciullo. Il cielo era coperto, ma
                        l'aria mite, e il verde degli sterminati vigneti ancor fresco. Di tanto in
                        tanto, da un campanile di villaggio, arrivavano i suoni delle ore; dei galli
                        cantavano nella lontananza; nessun altro suono turbava la pace di quella
                        solitudine. Seduto sopra un sasso, coi gomiti appoggiati alla balaustra che
                        girava tutt'intorno alla spianata, l'Olderico pareva una statua, come il S.
                        Francesco che benediva dall'alto del cornicione della chiesetta. Nella
                        quiete della campagna, egli sentiva finalmente sedarsi l'agitazione dei suoi
                        nervi tormentati; e, vista da quella distanza, la vita turbolenta della
                        grande città, la ricerca compiacente delle sensazioni raffinate ed acute
                        alla quale egli si era dato, gli facevano un effetto molto meschino.
                        L'inverno si avvicinava, gli anni volavano via, ed egli pensava che sarebbe
                        ben presto arrivato il tempo in cui la rinunzia a quel genere di vita non
                        avrebbe avuto più nulla di meritorio da parte sua. In quella disposizione
                        dell'animo, l'inoltrarsi dell'autunno in campagna non gli procurava nessuna
                        secreta angoscia; mentre, gli altri anni, il raggio di sole che si
                        raccorciava ogni giorno un poco sulla parete del suo salottino, gli dava una
                        stretta al cuore malgrado le mille distrazioni della città. </p>
                    <lg>
                        <l>«Sol di settembre, tu nel cielo stai</l>
                        <l>Come l'uom che i migliori anni finì</l>
                        <l>E guarda triste innanzi: i dolci rai</l>
                        <l>Tu stendi verso i nubilosi dì.»</l>
                    </lg>
                    <p> Egli si ripeteva i versi del Carducci, ma non più col muto strazio d'una
                        volta, sibbene con una specie di commiserazione per quella natura che si
                        sarebbe tra breve assiderata, per tutti gli esseri che la morte aspettava e
                        per sè stesso ancora....</p>
                    <p>A un tratto, s'intese un rumore di passi sull'acciottolato della viottola.
                        Come l'Olderico si voltò, vide due dame avanzarsi per la spianata.</p>
                    <p>--Signora marchesa!</p>
                    <p>--Oh, voi, Olderico! Quale fortuna!... Ci accompagnerete fra gli orrori di
                        questo speco, non è vero? Noi veniamo a farci monaci, come Eleonora nella
                            <seg rend="italic">Forza del Destino</seg>. Voi non vi conoscete? Il
                        cavaliere Guido Olderico.... la duchessa di Neli Valformio.... O da che
                        parte si va pel romitorio?...</p>
                    <p>--Ecco, da questa parte....</p>
                    <p>L'Olderico dava la destra alla duchessa, che restava così in mezzo. Ella
                        portava un abito grigio, di lana, semplicissimo; dei guanti grigi, e una
                            <seg rend="italic">cappottina</seg> grigia ancor essa. Non un gioiello,
                        nè orecchini, nè braccialetti. Una <seg rend="italic">broche</seg> a ferro
                        di cavallo le fermava soltanto il colletto un poco alto, che le dava un'aria
                        quasi maschile.</p>
                    <p>--Se questi buoni frati--diceva la marchesa di Crollanza--mi dessero un
                        terno, un terno piccino piccino, io mi dichiarerei soddisfatta della mia
                        passeggiata. Non parlo del vostro incontro, Olderico, che è un altro terno.
                        Lo giocherete anche voi, quello dei frati; non è vero? Io vorrei vincere un
                        milioncino....</p>
                    <p>La duchessa guardava il paesaggio tutt'intorno, distratta, come un poco
                        infastidita da quel chiacchierio.</p>
                    <p>--Con Enrichetta si diceva che cosa si sarebbe fatto se trovassimo un
                        milioncino, in tanti biglietti, per terra, in mezzo alla strada. Per me,
                        dico la verità, mi farebbe molto comodo; lo intascherei!... Non farebbe
                        anche comodo a voi?</p>
                    <p>--Ohibò! Io lo consegnerei al signor questore e mi prenderei gli elogi dei
                        cronisti!...</p>
                    <p>Ma, ridendo con la marchesa, egli aveva gli occhi alla sua compagna, sempre
                        seria e un po' triste.</p>
                    <p>Come egli ebbe picchiato al portone, la figura di un fratello dall'ispida
                        barba nerissima si affacciò al finestrino.</p>
                    <p>--È permesso visitare il romitorio?</p>
                    <p>La testa scomparve, e il portone si schiuse a mezzo. Per la prima,
                        risolutamente, la duchessa di Neli entrò. La marchesa esitava, si guardava
                        attorno, guardava l'Olderico, quasi a rassicurarsi. Finalmente raccolse la
                        sua gonna di <seg rend="italic">peluche mousse</seg>, a larghe bande di
                        ricamo a rilievo; chinò un poco la testa su cui portava un cappello a larghe
                        tese in feltro oliva, con una ricca guarnizione di piume <seg rend="italic">mousse</seg> a sfumature cascanti da un lato, e si decise a seguire
                        l'amica.</p>
                    <p>Nella corte, le foglie secche dei castagni avevano formato un grosso tappeto
                        su cui le vesti femminili sfrusciavano. Il fratello, con la schiena curva,
                        il rosario ballante dalla cintura di cuoio, i piedi nudi negli zoccoli di
                        legno, faceva strada in silenzio. Dinanzi alla scala, le paure della
                        marchesa si rinnovarono. La sua amica era già scomparsa, che ella non aveva
                        ancora salito un gradino. Il suo chiacchierio era completamente cessato.</p>
                    <p>--Che idea, quell'Enrichetta, di venire a cacciarsi qui dentro! Olderico,
                        statemi vicino.</p>
                    <p>Salendo, ella si fermava ogni tanto, e si voltava indietro ad accertarsi
                        ch'egli fosse lì. In quella sua paura, era seducentissima; però il rumore
                        dei passi della duchessa distraeva l'Olderico.</p>
                    <p>In cima alla scala, il corridoio lungo e stretto, dalle vôlte basse,
                        fiocamente illuminato dalla finestra posta all'altra estremità, mostrava le
                        due file di porticine vecchie, tarlate, controsegnate da un numero. La
                        duchessa andava sempre avanti, accanto al fratello che narrava a bassa voce
                        i miracoli di S. Francesco, cogli occhi per terra, fermandosi ogni tanto a
                        mostrare con la mano ossuta e callosa un quadricino polveroso, dove si
                        distingueva a stento un bastimento in mezzo ad una tempesta, o degli uomini
                        piagati, con una piccola imagine del santo circondata di nubi in un
                        angolo.</p>
                    <p>La marchesa avanzava lentamente, gettando intorno degli sguardi ansiosi, e
                        tenendosi vicino all'Olderico. Arrivati al crocicchio formato da un altro
                        corridoio che tagliava il primo ad angolo retto, s'intese di scatto un rumor
                        sordo, quasi un rantolo.</p>
                    <p>--Olderico!... datemi il braccio!...--e vi si abbandonò tutta.</p>
                    <p>Era un orologio invisibile, al quale scoccavano le ore.</p>
                    <p>Come i suoni cessarono, una porta si aprì, lontano, e una fila di frati, con
                        la testa china, passò biascicando incomprese preghiere.</p>
                    <p>--Ho paura!--disse ancora la marchesa al suo compagno--portatemi via....</p>
                    <p>L'Olderico la sentì che gli si stringeva al fianco; ma egli era sorpreso
                        della propria indifferenza innanzi a quella seduzione; i suoi occhi
                        seguivano sempre la figura della duchessa che procedeva serenamente,
                        chinando la testa e facendo con la mano il segno del bacio dinanzi alle
                        imagini sacre.</p>
                    <p>Erano già in capo al corridoio. Come il fratello aprì la finestra, l'Olderico
                        esclamò:</p>
                    <p>--Guardi che bella vista!</p>
                    <p>La marchesa, che seguendo gli sguardi del suo cavaliere aveva scoperto
                        l'oggetto di quella attenzione, lasciò bruscamente il suo braccio.</p>
                    <p>--Proprio! Meravigliosa!--esclamò con una piccola intonazione di dispettoso
                        sarcasmo.</p>
                    <p>Il panorama era davvero bellissimo, assai più vasto che dalla spianata, da
                        cui il versante dei monti coperti di boschi in basso e di nevi nell'alto non
                        si scopriva.</p>
                    <p>Dinanzi al grandioso paesaggio, la duchessa di Neli non diceva nulla. Un velo
                        di malinconia pareva ricoprisse il suo volto, e un'espressione di stanchezza
                        era in tutta la sua persona.</p>
                    <p>Come Guido Olderico le si trovò di faccia, vicinissimo, scorse ad un tratto i
                        suoi capelli della fronte tutti filettati di bianco. </p>
                </div>
                <div type="chapter">
                    <head>III.</head>
                    <p> --Verrà?... Non verrà?...</p>
                    <p>Passeggiando rapidamente da un capo all'altro della terrazza della sua villa,
                        la duchessa di Neli si rivolgeva per la centesima volta, da che aveva
                        incontrato l'Olderico, quella domanda. Ella aveva ancora dinanzi la sua
                        figura aristocratica, dai gesti agevoli e corretti; sentiva ancora il suono
                        della sua voce quando, al ritorno dal romitorio, preso posto nel <seg rend="italic">landau</seg> della marchesa, si era intavolata una
                        discussione sulle cose dell'arte e della letteratura, ed egli aveva svolto
                        delle opinioni e manifestati dei gusti delicati, squisiti, quasi femminili.
                        Aveva ancora promesso di mandare dei libri alle signore, e la duchessa
                        contava su di questo perchè quella relazione si annodasse. Ora ella si
                        pentiva di non avergli dato ad intendere che la sua compagnia le sarebbe
                        stata molto gradita, e che lo avrebbe rivisto con piacere in casa propria.
                        Come era stata fredda, rigida, antipatica! Doveva certamente aver fatto un
                        effetto di repulsione invincibile. Già, era così mal messa! Quella povera
                        vesticciuola grigia!... Quella <seg rend="italic">cappottina</seg>
                        dell'altro anno!... Non aveva sorriso neppure una sola volta, non aveva
                        dischiuso abbastanza le labbra perchè, in mancanza di gioielli, egli vedesse
                        almeno le perle dei suoi denti.</p>
                    <p>--Verrà?... Non verrà?...</p>
                    <p>Malgrado i suoi timori e i suoi pentimenti, la duchessa serbava ancora
                        qualche speranza. Nella solitudine di quella villeggiatura fuori mano,
                        l'Olderico avrebbe probabilmente colta con premura l'occasione di stringere
                        una nuova relazione. E poi, e poi.... trentacinque anni, è vero; dei capelli
                        bianchi.... ma, con una mano sulla coscienza, la duchessa sentiva di esser
                        cento volte preferibile a quella povera marchesa, che sprecava ormai invano
                        tutta la sua civetteria!... Sentiva però nello stesso tempo che ella non
                        aveva ancora molto da aspettare, e che bisognava decidersi. Per l'appunto,
                        la rigida sorveglianza del duca si era in quel momento rallentata. Suo
                        marito la lasciava lunghe giornate sola, per andare in città, dove lo
                        chiamava una sua tresca che era dappertutto il discorso del giorno. Egli non
                        la giudicava più pericolosa! La sua gelosia veniva meno, perchè egli non
                        credeva più che ella fosse desiderabile! Glie lo aveva detto, in uno di quei
                        suoi scherzi feroci di <seg rend="italic">enfant terrible</seg>! Ah, ella
                        era vecchia? ella aveva i capelli bianchi?... Gli avrebbe fatto veder lei,
                        se tutti avrebbero giudicato a quel modo!</p>
                    <p>Ora, non ne poteva più; non si fidava più di durare in quel sacrifizio lungo
                        ed inutile. Quella sua virtù finiva per essere ridicola. Tutti, dal primo
                        all'ultimo, le avrebbero dato ragione, se ella fosse caduta.... Caduta? Era
                        dunque una colpa il reclamare la propria parte di felicità, un poco
                        d'amore?... E, ad una ad una, le si ripresentavano alla fantasia le figure
                        di uomini intraviste in un salotto, in teatro, alle quali ella aveva pensato
                        secretamente, nelle notti insonni, o fra il vuoto chiacchierio d'una visita
                        di convenienza, o in chiesa, quando gli occhi fissi sul libro di preghiere
                        non vi sapevano più leggere.... Sempre, sempre, il caso, la sua virtù, la
                        sua disgrazia, la gelosia del marito, avevano arrestato il romanzo al primo
                        capitolo; romanzi ella non poteva farne, era condannata a leggerli
                        soltanto!... Suonava ad un tratto l'ora della rivincita! Ella contava bene
                        di non lasciar sfuggire questa volta l'imprevista occasione.... E il dovere?
                        Ah, se ella credeva che le grandi emozioni dell'amore, che gl'incanti di una
                        di quelle passioni che fanno l'invidia del mondo, si potessero provare senza
                        sacrificar qualche cosa!...</p>
                    <p>La fantasia della duchessa correva, correva, ed ella aveva già architettata
                        l'avventura. Trovava tutto agevole, in quella campagna, nell'assenza del
                        marito; e l'illusione era così forte che ella provava il rimorso del fallo
                        non per anco commesso se non col pensiero. Poi, per gastigo, si derideva, si
                        faceva beffe di sè stessa per tanto almanaccare sopra una semplice
                        presentazione, sopra un avvenimento comunissimo, come ne ricordava mille
                        altri.</p>
                    <p>--Verrà?... Non verrà?...</p>
                    <p>Intanto, ella era venuta in campagna senza pensare alla sua toletta; non
                        aveva portato nulla: nè una veste da camera, nè un abito da visita; nè un
                        gioiello, nè una boccettina di profumi! Nulla, proprio nulla, altro che quel
                        miserabile vestitino grigio!... A poco a poco, la sua passeggiata, o meglio
                        la sua corsa per la terrazza s'era rallentata. Ella avanzava ora con le mani
                        dietro la schiena e la testa un po' china. A un tratto rientrò, e seduta al
                        suo tavolino cominciò a scrivere sopra un foglio di carta la lista degli
                        oggetti che le occorrevano. Interrompendosi di tanto in tanto, ella guardava
                        per aria rodendo la punta del suo portapenne e mormorando:</p>
                    <p>--Verrà?... Non verrà?... </p>
                </div>
                <div type="chapter">
                    <head>IV.</head>
                    <p> Giunto in vista della villa, Guido Olderico moderò la corsa del suo cavallo.
                        Da lontano, posta alle falde della collinetta arrotondata come un'enorme
                        mammella, circondata da un boschetto di pini e di castagni, la villa della
                        duchessa aveva un aspetto assai pittoresco coi suoi padiglioni, le sue
                        torricelle e i suoi tetti acuminati.</p>
                    <p>Intanto che il cavallo si avanzava al passo, scalpitando e mordendo il freno,
                        l'Olderico cercava di sorprendere, nella fisonomia dei luoghi, qualche segno
                        rivelatore dell'accoglienza che gli era riserbata. Senza esser fatuo, sapeva
                        che non poteva venir considerato come il primo venuto; pure egli non era
                        senza una certa inquietudine. L'impressione procuratagli da quella donna non
                        era ordinaria. Egli aveva molto sentito parlare di lei, dell'austerità dei
                        suoi costumi, del sacrificio di tutta la sua vita, e non si era potuto
                        difendere, ogni volta che l'aveva intraveduta, o se ne era rammentato, da un
                        movimento di istintiva curiosità dinanzi a quella che tutti, amici e nemici,
                        chiamavano un'eccezione di donna. Però, il giorno della visita
                        all'eremitaggio, uno spiraglio si era aperto pel suo spirito. Da che cosa
                        poteva dunque dipendere la mestizia diffusa nella figura della duchessa di
                        Neli, se non dal vuoto della sua vita e del suo cuore?... Egli la rivedeva,
                        malinconica, nella semplicità quasi dimessa della sua toletta, aggirarsi pei
                        corridoi del romitaggio, e una secreta corrispondenza gli pareva corresse
                        tra quella figura di donna la cui vita era stata una rinunzia, e il
                        soggiorno di coloro che avevano dato un addio al mondo, per sempre. Egli la
                        rivedeva sotto il grigio di quel cielo autunnale, alla terrazza del
                        romitaggio, e non poteva riuscire a difendersi da un sentimento di
                        commiserazione pensando a quei poveri capelli bianchi, a quel tramonto d'una
                        bellezza invano fiorita. Di quale amore tenero e forte ad un tempo doveva
                        amare quella donna! Che tesori di affetto aveva dovuto accumulare nel suo
                        cuore, così a lungo deserto! Come avrebbe egli voluto darle, nel breve tempo
                        che ancora le rimaneva dinanzi, tutte le dolcezze che le erano state
                        defraudate! Come avrebbe voluto che l'aurora dell'amore confortasse la
                        malinconia di quel tramonto! Con quale tenerezza avrebbe egli baciato quei
                        poveri capelli bianchi, con qual cura gelosa ne avrebbe composta e custodita
                        una piccola ciocca!...</p>
                    <p>Ad un tratto, il cavallo si arrestò. L'intelligente animale pareva avesse
                        compresa la distrazione del padrone e indovinata la mèta, poichè s'era
                        fermato da sè dinanzi il cancello della villa. L'Olderico discese, legò le
                        redini all'inferriata e s'avanzò pel viale. Dei cani gli abbaiarono contro,
                        un servo si avanzava.</p>
                    <p>--La signora duchessa?...</p>
                    <p>--Favorisca.</p>
                    <p>L'Olderico salì la breve scala di marmo, ornata di grandi vasi. Sull'uscio,
                        un cameriere gli fece strada. Traversarono una fila di stanze semi-buie,
                        dove i passi si attutivano sui tappeti; la duchessa stava in un salottino
                        ancora più scuro. Entrando, l'Olderico non l'aveva scorta; com'ella si
                        scosse sulla poltrona, le si fece incontro.</p>
                    <p>--Signora duchessa....</p>
                    <p>--Buondì, cavaliere; è stato molto buono di ricordarsi di me! Sono lieta di
                        poterla ringraziare a voce dei bellissimi libri. Un vero regalo. È tanto
                        lungo il tempo in campagna, in questa stagione uggiosa! Grazie a lei, ho
                        passato delle ore piacevolissime....</p>
                    <p>--Mi permetta di credere che tocca a me ringraziarla....</p>
                    <p>Assuefatti gli occhi a quel dubbio chiarore, l'Olderico potè veder meglio la
                        duchessa. Ella portava una ricca veste da camera <seg rend="italic">loutre</seg> con largo <seg rend="italic">tablier</seg> a pieghe di
                            <seg rend="italic">surah</seg> celeste pallidissimo; guarnizioni di
                        merletti e cascate di nastri <seg rend="italic">loutre</seg> e celeste. Da
                        tutta la persona esalava un profumo di <seg rend="italic">corilopsis</seg>
                        così acuto, che finiva per dare alla testa.</p>
                    <p>Senza saper bene perchè, l'Olderico si sentiva vincere da una freddezza
                        crescente; aveva creduto di trovare la donna incontrata al romitaggio; ne
                        aveva invece dinanzi un'altra. Come la duchessa parlava della noia
                        dell'autunno, delle promesse dell'inverno, egli finì per darle ragione,
                        contro genio, per darsi un contegno.</p>
                    <p>--Ecco il suo <seg rend="italic">Mont-Oriol</seg>; sto per finirlo.</p>
                    <p>La duchessa prese il volume dallo sgabello vicino e stese un poco il braccio.
                        Le sue dita erano ricoperte di anelli, i brillanti gettavano bagliori
                        tutt'intorno.</p>
                    <p>Ora si parlava di letteratura; ella l'aveva contro i naturalisti, trovando
                        mal fatto che non si descrivessero le cose ricche, la vita elegante, le
                        passioni nobili e generose. L'Olderico, sempre più impacciato, parlava a
                        pena.</p>
                    <p>La duchessa si alzò.</p>
                    <p>--Ama i dolci, cavaliere?...</p>
                    <p>--Grazie, signora duchessa....</p>
                    <p>Com'ella prese la bomboniera sul caminetto, vicino la finestra, e l'Olderico
                        le si fece vicino, scorse la fronte di lei in piena luce. I capelli bianchi?
                        Scomparsi, spariti; invece, la pelle era impercettibilmente macchiata di
                        nero....</p>
                    <p>--E resterà ancora un pezzo in campagna?</p>
                    <p>--Oh, no, signora duchessa. Mi pare che ella abbia perfettamente ragione.
                        Quest'autunno non ha nessuna poesia. Ritornerò in città domani l'altro.</p>
                </div>
            </div>
        </body>
    </text>
</TEI>