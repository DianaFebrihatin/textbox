<?xml version="1.0" encoding="UTF-8"?>
<?xml-model href="https://raw.githubusercontent.com/cligs/reference/master/tei/standard/cligs.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">La tragedia che</title>
                <title type="short">Tragedia</title>
                <author>
                    <name type="full">Capuana, Luigi</name>
                    <name type="short">Capuana</name>
                    <idno type="viaf">24615920</idno>
                </author>
                <principal xml:id="uhk">Ulrike Henny-Krahmer</principal>
            </titleStmt>
            <extent>
                <measure unit="words">2222</measure>
            </extent>
            <publicationStmt>
                <publisher>
                    <ref target="http://cligs.hypotheses.org/">CLiGS</ref>
                </publisher>
                <availability status="free">
                    <licence target="https://creativecommons.org/licenses/by-sa/4.0/">CC BY-SA
                        4.0</licence>
                </availability>
                <date>2017</date>
                <idno type="cligs">it0151</idno>
                <idno type="url">https://raw.githubusercontent.com/cligs/textbox/master/italian/short19-20/tei/it0151.xml</idno>
            </publicationStmt>
            <sourceDesc>
                <bibl type="digital-source"> "La tragedia che." <seg rend="italic">Eh! La vita…
                        Novelle.</seg> Project Gutenberg, <idno>42698</idno>, <date
                        when="2013-05-13">May 13, 2013</date>, <ref
                        target="http://www.gutenberg.org/ebooks/42698"
                        >http://www.gutenberg.org/ebooks/42698</ref>. </bibl>
                <bibl type="print-source"> "La tragedia che." <seg rend="italic">Eh! La vita…
                        Novelle.</seg> Seconda edizione. Milano: Società Anonima Editoriale. <date
                        when="1913">1913</date>. </bibl>
            </sourceDesc>
        </fileDesc>
        <encodingDesc>
            <p/>
        </encodingDesc>
        <profileDesc>
            <abstract>
                <p/>
            </abstract>
            <textClass>
                <keywords scheme="keywords.csv">
                    <term type="author-gender">male</term>
                    <term type="author-continent">Europe</term>
                    <term type="author-country">Italy</term>
                    <term type="language">Italian</term>

                    <term type="form">prose</term>
                    <term type="supergenre">narrative</term>
                    <term type="genre">short story</term>
                    <term type="genre-title">novella</term>
                </keywords>
            </textClass>
        </profileDesc>
        <revisionDesc>
            <change when="2017-11-25" who="#uhk">Initial TEI version.</change>
        </revisionDesc>
    </teiHeader>
    <text>
        <body>
            <div>
                <head>La tragedia che.</head>
                <p>— Accadono tutte a me! — soleva esclamare Coraldi ogni volta che gli capitava
                    qualcosa un po' fuori dell'ordinario.</p>
                <p>Quel <seg rend="italic">tutte</seg> era, evidentemente, un'esagerazione. Che ne
                    sapeva lui di quel che toccava agli altri in questo mondo di guai? Ma la mattina
                    che l'amico Borelli lo vide arrivare a casa sua alle sei e mezzo, con quel
                    diluvio che veniva giù, interminabile, dalla sera precedente, inzuppato d'acqua
                    nonostante l'ombrello e così sconvolto che le parole gli uscivano a stento di
                    bocca, non osò neppur di sorridere sentendolo esclamare desolatamente:</p>
                <p>— Accadono tutte a me, caro Borelli!</p>
                <p>In altra circostanza Borelli lo avrebbe mandato al diavolo. Gli aveva interrotto,
                    sul meglio, un sogno così significativo che, pur sognando, egli pensava; — Se ne
                    possono cavar tre numeri per l'estrazione di Napoli, infallibili! — Svegliato di
                    soprassalto, il sogno gli si era intorbidato nella mente da non fargli più
                    raccappezzare i numeri da cavarne. E chi sa la gran debolezza di Borelli pel
                    Lotto, quantunque giocatore costantemente disgraziato, comprenderà l'impressione
                    ricevuta dall'aspetto sconvolto di Coraldi, se riflette che gli rispose
                    soltanto:</p>
                <p>— Non mi spaventare!... Che ti accade?</p>
                <p>— Ho mutato casa da otto giorni.</p>
                <p>— Ti trovi già male nella nuova abitazione?</p>
                <p>— No. Anzi! Padrona di casa un'amabile signora, quasi vecchia, vedova di un
                    capitano di marina. Pensione discreta. Ma... caro Borelli, stammi a sentire e
                    consigliami. Si tratta di cosa gravissima!</p>
                <p>— Allora, permetti che mi vesta. Intanto la donna ci preparerà una tazza di
                    caffè, e potremo discorrere con comodo. Faccio in un batter d'occhio.... Che
                    tempaccio!</p>
                <p>La pioggia sbatteva violenta sui vetri della finestra.</p>
                <p>Pur sapendo che Coraldi desse, molte volte, grande importanza a cosine da niente,
                    l'ora, la pioggia, l'aspetto e la voce turbata dell'amico avevano messo Borelli
                    in grandissima curiosità.</p>
                <p>E perciò, seduto davanti al tavolinetto dove la donna aveva posato il vassoio con
                    le tazze, la zuccheriera e il bricco del caffè, cominciando a sorbire la bevanda
                    versata, disse a Coraldi, seduto di faccia a lui:</p>
                <p>— Dunque.... cosa gravissima?</p>
                <p>— Che non riguarda me direttamente. — rispose Coraldi. — Ma la mia coscienza dai
                    galantuomo vi si trova implicata, perchè non so se devo denunziare un delitto o
                    lasciare che l'ignoto autore di esso rimanga impunito.</p>
                <p>— Senti: <seg rend="italic">a priori</seg>, come dice il nostro comune amico
                    Ratti, io penso che di delitti e di assassini deve occuparsi la polizia. Perchè
                    lo Stato paga questori, commissari, guardie, carabinieri, senza contare i
                    confidenti che guadagnano più degli altri? Quando un privato se ne mescola, è
                    come se dicesse a quella gente: — Che ci state a fare? — <seg rend="italic">A
                        priori</seg> dunque ti consiglio: fa conto di non saper niente.</p>
                <p>— Ma io, per caso, mi trovo in mano un terribile documento.</p>
                <p>— Distruggilo. Cotesto tuo delitto...</p>
                <p>— Mio?</p>
                <p>— Cotesto delitto di cui tu possiedi il segreto non sarebbe il primo nè l'ultimo
                    che rimarrebbe impunito. E' spaventevole: la statistica degli assassini dei
                    quali non si scopre nessuna traccia supera il settanta per cento di quelli che
                    la giustizia arriva a punire!</p>
                <p>— Possibile?</p>
                <p>— Bevi il caffè; ti si fredda. Cito a memoria — continuò Borelli: — un centinaio
                    di meno o di più non vuol dire. Ed ora non dovrei domandarti neppur io: — Che
                    documento? — Ma poichè tu vuoi un fraterno consiglio....</p>
                <p>— Ecco qua!</p>
                <p>Coraldi trasse dallo sparato del panciotto una busta gialla ripiena di carte.
                    Erano cinque fogli di formato diverso, coperti da fitta e minuta scrittura, già
                    rabbiosamente sbrancicati e avvoltolati.</p>
                <p>— Ho dovuto quasi stirarli per poterli leggere, e andare poco oltre la metà. Poi
                    ho avuto paura, e son corso da te. Ho interrogato la padrona di casa: — Scusi,
                    che persona era l'inquilino di cui ho occupato la camera? — Strano, orso! — ha
                    risposto. — Passava le giornate in casa, scrivendo e leggendo giornali; ne
                    comprava sei o sette, anche francesi e inglesi. Verso le sei desinava, faceva
                    pensione da me, e poi andava fuori fino alla mezzanotte. Per un uomo della sua
                    età — pareva, ma non era vecchio — questo genere di vita mi faceva una certa
                    impressione. Ma pagava puntualmente, non sofisticava intorno al servizio. In due
                    mesi che ha abitato qui mi ha rivolto appena venti parole. La gente chiusa mi
                    piace poco; per ciò sono stata contenta di vederlo andar via. — Avrei voluto
                    sapere — continuò — qualcosa di più, dopo che nella cassetta di fondo del
                    cassettone avevo trovato impigliati questi fogli in maniera che soltanto aprendo
                    molto la cassetta potevano essere scoperti. Cominciai a leggere stentatamente;
                    la calligrafia era minuta e non chiara. Da principio mi era parso di aver
                    trovato l'abbozzo di una novella, di un racconto, con tutte le scancellature e i
                    rifacimenti della introduzione; ma poi mi son convinto che si tratta di una
                    specie di auto-denuncia, come sogliono farne certi assassini per invincibile
                    bisogno di confessare; per smargiasseria di gente che crede di poter rimanere
                    impunita, per audace sfida alla polizia, o con l'intenzione di sviarla,
                    d'ingannarla. Giudica te.</p>
                <p>Coraldi porse i fogli a Borelli, dimenticando che egli era miope.</p>
                <p>— Leggi tu; risparmiami questa fatica — disse Borelli.</p>
                <p>Accese una sigaretta, si sdraiò su la poltrona, invitando l'amico a sedersi sul
                    canapè, e stette ad ascoltare Coraldi che leggeva a bassa voce, quasi avesse
                    paura di essere udito da un Commissario di polizia.</p>
                <milestone unit="section" rend="asterisks"/>
                <p>— Leggo tutto, anche le cancellature; sono importanti per comprendere lo stato
                    d'animo di colui che ha scritto:</p>
                <p> «<seg rend="italic">Signor Questore</seg>,</p>
                <p>Mi denuncio da me per evitare che qualche innocente potesse essere
                    imputato....»</p>
                <p>Pensò meglio, scancellò e riprese daccapo:</p>
                <p> «<seg rend="italic">Signor Procuratore del Re</seg>,</p>
                <p>«Sto per commettere uno degli atti che voialtri uomini di Giustizia chiamate
                    delitti. Per me è un atto di Giustizia più sicuro e più sincero di quelli che
                    emanano dalla vostra autorità. Vi sono circostanze nella vita in cui l'individuo
                    diventa, per diritto naturale, giudice e giustiziere, e forse dovrei dire: per
                    diritto divino. Ho inquisito, ho fatto il processo con imparzialità; ho
                    condannato con piena coscienza; più tardi eseguirò...».</p>
                <p>Non fu contento neppure di guasto esordio. Vi diè un frego rabbioso — guarda — e
                    ricominciò con scrittura agitata, rapida, un po' deformata.</p>
                <p> «<seg rend="italic">Signor Procuratore del Re</seg>,</p>
                <p>«Tra poche ore compirò un atto di vendetta, cioè di giustizia, perchè la vostra
                    Giustizia, infine, non è altro che l'ipocrisia della vendetta sociale. Non cadrò
                    nelle vostre mani. Ho già preso le più sicure precauzioni per sviare le vostre
                    ricerche. Non avrò bisogno di nascondermi, di fuggire. Vi passeggerò sotto gli
                    occhi, verrò nelle vostre aule, assisterò alle vostre discussioni per vedervi
                    brancolare nel buio.... E forse dovrò fare uno sforzo per non gridarvi in
                    viso....»</p>
                <p>O manca qualche pagina, o egli si sentì spinto a buttar giù alcuni particolari
                    per fissarli e non dimenticarli.</p>
                <p>«Sì, lo so: l'amore non s'impone; ma chi l'aveva mai costretta a fingere? Le ero
                    stato dietro otto mesi, implorando più con gli occhi che con le parole, perchè
                    la passione mi aveva reso timido più di un fanciullo. E la mattina che ella mi
                    domandò, maravigliata: — Ma dunque mi amate davvero? — io non seppi rispondere
                    neppure: — Sì, vi amo davvero; — tanta fu la commozione prodottami dalla soave
                    ingenuità che mi parve di sentire nella sua voce e di scoprire nel suo
                    sguardo!</p>
                <p>«Ha occhi neri, grandi, ombrati da lunghe ciglia. Sono stati questi occhi che han
                    prodotto l'incantamento. Saranno chiusi, tra poche ore, e per sempre.</p>
                <p>«Che gran dono ha fatto la natura all'uomo dandogli in balìa la vita altrui! Se
                    non si potesse uccidere, il mondo sarebbe il peggiore degli inferni. In questo
                    momento io assaporo un'immensa felicità pensando che è in mio arbitrio spezzare
                    il filo della malefica esistenza che mi ha fatto soffrire le...»</p>
                <p>Ha scancellato fittamente; credo che aveva scritto: <seg rend="italic">le pene
                        più atroci</seg> e che non gli fosse sembrato di aver detto abbastanza.</p>
                <p>«E' un'infamia! Perchè ci è stato messo nel cuore questo assurdo bisogno
                    dell'esclusivo possesso della persona amata? L'amore è l'attimo, l'istante....
                    Ah! Ragiono bene! E intanto mi preparo a smentirmi col fatto.</p>
                <p>«Non lo nego: ella mi aveva confessato tutto. Prima che io la conoscessi, era
                    stata di parecchi. Aveva abbandonato, l'avevano abbandonata, brutalmente. Con
                    certe donne noi non ci crediamo obbligati neppure ad essere persone educate, non
                    dico indulgenti. La colpa era stata un po' sua; molto di altri che l'avevano
                    stimata cosa, non creatura umana. Così la perversione si era insinuata nel suo
                    cuore, nel suo carattere. Credevo di essere arrivato a scancellarne ogni
                    traccia. Eh, sì! La donna è un abisso senza fondo.</p>
                <p>«Non ne potevo più. Il sospetto finalmente era diventato certezza! Eppure osavo
                    ancora di lusingarmi.</p>
                <p>«Ho pensato sempre che la donna che tradisce è un rettile sozzo — anche l'uomo,
                    s'intende; non voglio accordarmi privilegi. Bisogna schiacciarli col piede. Ma
                    quando si ama! Il terribile è appunto questo: quando si ama!... —</p>
                <p>«Lidia doveva credersi sicura di non poter essere non che scoperta, sospettata.
                    Era allegra; canticchiava, diceva cose buffe delle quali rideva anche prima di
                    metterle fuori; non si accorgeva del mutamento avvenuto in me, da qualche
                    giorno. Che significava? Che non glie ne importava niente.</p>
                <p>«Ieri le dissi a bruciapelo:</p>
                <p>«— Tu mi tradisci!</p>
                <p>«— Ti tradisco? — rispose. — Faccio quel che mi pare. Non sono una schiava.</p>
                <p>«E siccome io le sbarravo gli occhi in viso, quasi atterrito di tanta
                    spudoratezza, soggiunse:</p>
                <p>«— Perchè sono la tua amante? Anche tu hai goduto di avermi indotta a tradire un
                    altro! Vuol dire che è lecito, che è permesso. Non fare il ragazzo.</p>
                <p>«— Lidia! — le gridai. — Lidia!</p>
                <p>«Riprese a canticchiare, come se il mio grido di suprema angoscia non le fosse
                    penetrato negli orecchi, non fosse arrivato al suo cuore!</p>
                <p>«Il momento era quello: un lampo mi aveva attraversata la mente e fatto fremere
                    da capo a piedi; le mie dita si erano contratte come artigli che si apprestavano
                    ad afferrare, a stringere, a dilaniare.... Non avrei dovuto lasciar trascorrere
                    quel momento di bestiale ferocia; e a quest'ora!... Si vede che fin nelle più
                    grandi crisi della nostra intelligenza veglia, potentissimo, l'istinto della
                    personale conservazione. Mi vidi arrestato, condannato....»</p>
                <p>— Qui ci sono otto righi scancellati in maniera da non potersi affatto
                    leggere.</p>
                <p>— Non importa; prosegui — disse Borelli. — Insomma, l'ha ammazzata? Non l'ha
                    ammazzata?</p>
                <p>— Ho letto soltanto fino a questa quinta cartella. Ha mutato penna e inchiostro.
                    Qui si parla dei preparativi; mette i brividi addosso per la freddezza con cui
                    scrive:</p>
                <p>«No; deve accorgersi che sconta una colpa; deve <seg rend="italic">vedersi
                        morire</seg> e sapere perchè, — <seg rend="italic">Desdemona, avete detto le
                        vostre orazioni?</seg> — Lidia forse non ha pregato mai. Forse nessuno le ha
                    mai fatto comprendere che si possa, che si debba pregare. Meglio così. Non ci
                    saranno indugi. La giovinezza? Ci son donne invecchiate senza aver mai provato
                    nè goduto la più piccola parte di quel che ha goduto e provato costei; donne
                    oneste, donne buone che invece hanno sofferto, hanno pianto.... <seg
                        rend="italic">Lidia, avete detto le vostre orazioni?</seg> Le parrà una
                    parodia, e sarà una tragica verità. Perchè queste parole dello Shakespeare mi
                    tornano insistentemente alla memoria? Non morrà soffocata come Desdemona, tra
                    due guanciali; sarebbe troppo onore per lei far la fine della buona moglie del
                    Moro di Venezia.... Morrà annegata, precipitata tra gli scogli.... Ho visitato
                    questa mattina la località....»</p>
                <p>«<seg rend="italic">Signor Procuratore del Re</seg>...»</p>
                <p>— Ecco disse Coraldi. — Arrivato fin qui non ho avuto il coraggio di andare
                    avanti, anche perchè ieri sera ho letto nel giornale il rinvenimento del
                    cadavere di una bella giovane annegata non si sa ancora se per suicidio o per
                    delitto.</p>
                <p>— La povera Lidia?... Leggi, leggi! — fece Borelli.</p>
                <p>Coraldi aperse la penultima cartella scritta su mezzo foglio di carta protocollo.
                    Gli tremavano le mani nel tenerla spiegata:</p>
                <p>«<seg rend="italic">Signor Procuratore del Re.</seg> Giustizia è stata fatta! —
                    come si diceva una volta.</p>
                <p>«— Che bel chiaro di luna! — ella esclamò.</p>
                <p>«— E' l'ultimo che tu vedi!</p>
                <p>«— Perchè l'ultimo?</p>
                <p>«— Perchè devi morire! Non tradirai più nessun altro!...</p>
                <p>«Eravamo in cima agli scogli: la spiaggia era deserta. Il mare un po' agitato,
                    pareva assalisse gli scogli con ondate di spuma.</p>
                <p>«Dalla cupezza della mia voce, dal mio viso sconvolto, ella ha capito che non si
                    trattava di una stupida finzione.</p>
                <p>«Si è afferrata al mio braccio, ha tentato di tornare indietro, di sfuggirmi...
                    Una vigorosa spinta... Stetti a guardarla, quasi non fosse la creatura che ho
                    più amata in vita mia: mi pareva di assistere ad uno spettacolo, a una finzione
                    d'arte. Le ondate la sballottavano, l'avvolgevano, la sopraffacevano. Due o tre
                    volte mi chiamò per nome; poi si abbandonò, affondò lentamente, non ricomparve
                    più!... Giustizia era stata fatta!</p>
                <p>«Era bruna di capelli, ma aveva voluto ridursi bionda... Il sale marino forse
                    corroderà la tintura; l'avverto di questo, signor Procuratore del Re, pel
                    riconoscimento del cadavere, se mai dovesse accadere!»</p>
                <p>Coraldi era così commosso da non aver coraggio di continuare la lettura.</p>
                <p>— E il cadavere trovato è di una bionda?</p>
                <p>— No; di una bruna — rispose Coraldi.</p>
                <p>— Ma costui è pazzo! — esclamò Borelli. — Ragiona troppo freddamente. C'è la sua
                    firma in fondo?</p>
                <p>— No.</p>
                <p>— Finisci di leggere.</p>
                <p>Coraldi prese in mano l'ultima cartella, mezzo foglietto di carta da lettera
                    e:</p>
                <p> «<seg rend="italic">Signor Procuratore del Re</seg>,</p>
                <p>«Le ho descritto l'annegamento... come, secondo il mio progetto, avrebbe dovuto
                    accadere. Per fortuna mia, della sciagurata, e un po' anche di lei, magistrato,
                    che così non avrà noie per cagion mia, durante la nottata ho lungamente
                    riflettuto. Mi son detto: — Non ti basta di sentirla morta nel tuo cuore?
                    Dovrebbe bastarti!</p>
                <p>«Mi sembra di essere diventato un altro, un uomo, mi sembra... Sono quarantotto
                    ore che non prendo cibo.... Vado alla trattoria....»</p>
                <p>— L'ha fatta finire così? Brava, Lidia! Non ti meritava!</p>
                <p>Borelli era indignato.</p>
                <p>Coraldi non rinveniva dallo stupore.</p>
                <p>— Atterrito tanto! Conciato dalla pioggia! — pensava con rabbia. — E se ne va
                    alla trattoria!</p>
                <p>Non sapeva darsene pace!</p>
            </div>
        </body>
    </text>
</TEI>
