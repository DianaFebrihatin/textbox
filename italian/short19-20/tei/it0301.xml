<?xml version="1.0" encoding="UTF-8"?>
<?xml-model href="https://raw.githubusercontent.com/cligs/reference/master/tei/standard/cligs.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">L‘estro</title>
                <title type="short">Estro</title>
                <author>
                    <name type="full">De Roberto, Federico</name>
                    <name type="short">DeRoberto</name>
                    <idno type="viaf">2468980</idno>
                </author>
                <principal xml:id="uhk">Ulrike Henny-Krahmer</principal>
            </titleStmt>
            <extent>
                <measure unit="words">2426</measure>
            </extent>
            <publicationStmt>
                <publisher>
                    <ref target="http://cligs.hypotheses.org/">CLiGS</ref>
                </publisher>
                <availability status="free">
                    <licence target="https://creativecommons.org/licenses/by-sa/4.0/">CC BY-SA
                        4.0</licence>
                </availability>
                <date>2017</date>
                <idno type="cligs">it0301</idno>
                <idno type="url">https://raw.githubusercontent.com/cligs/textbox/master/italian/short19-20/tei/it0301.xml</idno>
            </publicationStmt>
            <sourceDesc>
                <bibl type="digital-source"> "L‘estro." <seg rend="italic">Gli amori.</seg> Project
                    Gutenberg, <idno>39289</idno>, <date when="2012-03-28">March 28, 2012</date>,
                        <ref target="http://www.gutenberg.org/ebooks/39289"
                        >http://www.gutenberg.org/ebooks/39289</ref>. </bibl>
                <bibl type="print-source"> "L‘estro." <seg rend="italic">Gli amori.</seg> Milano:
                    Casa Editrice Galli. <date when="1898">1898</date>. </bibl>
            </sourceDesc>
        </fileDesc>
        <encodingDesc>
            <p/>
        </encodingDesc>
        <profileDesc>
            <abstract>
                <p/>
            </abstract>
            <textClass>
                <keywords scheme="keywords.csv">
                    <term type="author-gender">male</term>
                    <term type="author-continent">Europe</term>
                    <term type="author-country">Italy</term>
                    <term type="language">Italian</term>

                    <term type="form">prose</term>
                    <term type="supergenre">narrative</term>
                    <term type="genre">short story</term>
                    <term type="genre-title"/>
                </keywords>
            </textClass>
        </profileDesc>
        <revisionDesc>
            <change when="2017-11-25" who="#uhk">Initial TEI version.</change>
        </revisionDesc>
    </teiHeader>
    <text>
        <body>
            <div>
                <head>L‘estro.</head>
                <p> Diciamo il vero, signora mia: la dose d’ingenuità della quale madre natura volle
                    provvedermi dev’essere proprio grandissima se da due mesi, contro le ostinate
                    denegazioni di lei, e con la previsione dell’inutilità d’ogni ulteriore
                    insistenza, io persevero a dimostrare concetti che ella dice arbitrarii,
                    riprovevoli e insostenibili. E giacchè siamo a parlare d’ingenuità, le confesso
                    proprio ingenuamente che comincio ad essere un poco stanco di predicare, come si
                    suol dire — nè il paragone ha nulla d’offensivo per lei! — di predicare, come si
                    suol dire, al muro. Ella è più salda nelle sue idee di un buon muro di sassi e
                    di cemento! E di questa cosa evidente, della quale le ho dato una moltitudine di
                    prove — senza che ella le abbia distrutte con prove contrarie! — cioè che
                    l’amore degli uomini è una passione fortissima, uno struggimento ineffabile, un
                    impeto veemente, senza fine maggiore di quello delle donne, ella non si vuol
                    persuadere. Ella mi ricanta il solito ritornello: gli uomini amano più con i
                    sensi; ma con l’anima amano meglio le donne; l’amore degli uomini è più positivo
                    e pratico; più ideale e poetico è l’amor delle donne!... Ma, in nome di Dio,
                    entri in una biblioteca e ne sfogli il catalogo. Quanti sono i libri d’amore,
                    d’amore romantico, poetico e ideale, scritti dagli uomini? Sono milioni! Quanti
                    quelli scritti dalle donne? Forse uno, in proporzione. E tutta la poesia che
                    esiste al mondo sarà stata scritta dagli uomini senza che essi la sentano;
                    mentre invece soltanto le donne sentiranno poeticamente; le donne, che di questa
                    loro sublime poesia non ci riferiscono neppure una rima?... E’ vero, è purtroppo
                    verissimo che uomini e donne non si possono intendere perchè ciascun sesso
                    considera le cose sotto un certo aspetto tutto suo proprio; ma c’è pure una
                    logica superiore al modo di ragionare dei sessi; e questa logica dice che la
                    poesia delle donne amanti dev’essere un sentimento mediocrissimo, se non si
                    esprime, se non le spinge a cantare; mentre forte e grande e sublime è la
                    prorompente poesia degli uomini innamorati che empiono il mondo dei ritmici
                    gridi della loro passione!... Sissignora: la prima sartina incapricciata del
                    primo commesso di negozio che le dice una galanteria, spasima d’ideale e poetico
                    amore; mentre l’amore di Francesco Petrarca e di Alfredo de Musset, di Dante
                    Alighieri e di Giorgio Byron, di Enrico Heine e di Ugo Foscolo e di Victor Hugo
                    e di Leopardi e di Shelley e di Goethe e di Lamartine è una roba — adesso scrivo
                    in milanese! — tutta prosaica e materiale!</p>
                <p> Io avevo messo da parte per lei, secondo la promessa fattale altra volta, alcune
                    cose di Ermanno Raeli. Ella che non giudicò detestabili, come al povero amico
                    mio parevano, le sue poesie, mi richiese di cercare se tra le carte del defunto
                    se ne trovavano altre. Precisamente io avevo trovato un passaggio del suo
                    giornale pieno di versi, e volevo trascriverli e mandarglieli senz’altro; ma la
                    sua lettera odierna mi spinge a fare un’altra cosa. Queste poesie del Raeli sono
                    intercalate in mezzo alla prosa, si riferiscono ad un suo stato d’animo, ai
                    sentimenti che egli provava nell’atto di scrivere certe sue note. Or bene: egli
                    aveva incontrato allora allora Massimiliana di Charmory e s’era innamorato di
                    lei. Che cosa fu l’amor suo io narrai altra volta: qui ella leggerà dentro
                    all’anima amante, assisterà all’improvviso divampar della fiamma. Perchè ella
                    dia a queste note il loro giusto valore, comincerò col trascrivere le
                    precedenti, le pagine anteriori all’incontro, nelle quali egli significa la sua
                    depressione e il suo disgusto. Quando d’una donna che s’innamora ella mi
                    riferirà qualcosa di simile, io le darò ragione. Noti che non le do ora queste
                    pagine come sublimi: sono anzi molto mediocri, ma dimostrano di che
                    straordinaria eccitazione, di che prodigiosa esaltazione, di che intellettuale e
                    sentimentale fioritura è causa nel cuore d’un uomo l’amore. Ed eccole: avverto
                    ancora che trascrivo senza mutare una sillaba, senza alterare neppure la
                    disposizione dello scritto; rammento infine, per certe stranezze di stile, che
                    Ermanno Raeli, come mezzo tedesco, scriveva spesso in un italiano tutto suo. </p>
                <milestone unit="section" rend="line"/>
                <p>
                    <seg rend="italic">Martedì, 3.</seg> — Piove. E’ la stagione floreale, e piove.
                    Il cielo è di fuliggine, la terra è di fango.</p>
                <p><seg rend="italic">Mercoledì, 4.</seg> — Ricomincia a piovere, l’aria è calda e
                    umida, una viscida bava pare sia stata spalmata su tutte le cose da un popolo di
                    lumache e di serpi.</p>
                <p><seg rend="italic">La sera di Giovedì.</seg> — Un cielo di Goya, lubrico, infame,
                    pieno di turpi visioni.</p>
                <p><seg rend="italic">Sabato.</seg> — Ora un sole di fuoco scotta ed abbrucia. La
                    campagna fumiga, tutte le putredini fermentano sotto la terra acre.</p>
                <p><seg rend="italic">9 sera.</seg> — Questi fiori sono germinati dalla putredine.
                    Mi disgustano tanto quanto certe carni di sozzi animali che si nutriscono degli
                    escrementi.</p>
                <p><seg rend="italic">Il 15.</seg> — Per le vie io mi diverto a osservare l’andatura
                    delle persone. Alcuni strisciano tortuosamente come rettili, altri saltellano
                    come conigli, altri incedono come pachidermi. E l’impronta animalesca è nei loro
                    visi. Certi nasi sono proboscidi, certe bocche sono grifi; ecco due orecchie
                    pendule come quelle del bracco. E gli occhi! gli strabuzzati occhi bovini, gli
                    occhi ferini del gatto, gli occhi rapaci del gufo! E le mascelle prognate, come
                    quelle degli antropoidi! Se io stesso mi guardo allo specchio, l’espressione
                    bestiale che scopro nel mio viso mi abbrutisce. Siamo tutti bruti. Niente ci
                    differisce dai bruti. Udite le voci: nel piacere si grugnisce, nella preghiera
                    si miagola, nella collera si abbaia; il grido del nostro dolore è in tutto
                    simile a quello del dolore animalesco.</p>
                <p><seg rend="italic">Sera.</seg> — Io guardo le donne, le eredi della bellezza. Non
                    una, non una che me la riveli. Già le forme sono troppo nascoste dall’abito; e
                    l’abito è goffo, innaturale e snaturante. Molte, la più gran parte, ne sono
                    oppresse come le testuggini dalla scaglia; altre, quelle che chiamano regine
                    della moda, lo sfoggiano come il pavone le penne. E i visi sono artefatti, le
                    chiome o tinte o accresciute di peli morti, tolti a cadaveri; la pelle vellutata
                    dai cosmetici e dalle polveri, le orecchie stirate dai pendenti come tra i
                    Barbari. Bene è che i corpi siano nascosti, senza di che noi vedremmo una più
                    lamentevole vista!</p>
                <p><seg rend="italic">Giovedì, 18.</seg> — Ho incontrato una bella donna. La mia
                    critica non ha potuto esercitarsi su lei. Era bella. Ma, sovraccarica di vistosi
                    ornamenti al pari d’un idolo, il suo viso era vuoto d’espressione come quello
                    d’un idolo di stucco o di marmo.</p>
                <p><seg rend="italic">Sabato, 20.</seg> — Queste bellezze muliebri sono tutte vuote.
                    Il loro sguardo è stupido, come la loro mente è pigra. In nome di Dio, evitate
                    di udirle se non volete piangere della loro sciocchezza.</p>
                <p><seg rend="italic">Domenica.</seg> — Forse la colpa è mia? Forse è il mio occhio,
                    il mio giudizio, quello che niente riesce ad appagare? Forse un troppo alto
                    ideale mi fa sentire tutto meschino? Se io leggo nel libro d’un grande scrittore
                    non ammiro tanto le pagine sublimi quanto m’indugio e quasi mi compiaccio
                    dinanzi ai passaggi meno felici, ai segni della fatale umana imperfezione. Io
                    sento tutto imperfetto, manchevole e maculato.</p>
                <p><seg rend="italic">La notte.</seg> — I miei versi! Ho riletto i miei versi
                    antichi. Miseria ed ignominia! Io ho scritto queste cose!...</p>
                <p><seg rend="italic">Lunedì, 30.</seg> — Gli uomini si festeggiano mangiando
                    insieme. L’animalesco bisogno del cibo, che bisognerebbe contentar da soli, di
                    nascosto, si soddisfa in comune, solennemente, tra faci e fiori. Le bocche si
                    aprono, le mascelle masticano, gli esofagi ingozzano il bolo che la saliva ha
                    impastato...</p>
                <p><seg rend="italic">Mercoledì, 14.</seg> — Non c’è poesia senza bellezza e senza
                    amore. Dove trovare una bellezza e come nutrire ancora un amore?</p>
                <p><seg rend="italic">Dopo un mese.</seg> — Come è lungo il tempo!</p>
                <p><seg rend="italic">Tornando dal Museo.</seg> — La bellezza espressa dall’arte,
                    nel quadro o nella statua, è quasi perfetta e certamente amabile. Ma è anche
                    muta ed è anche falsa: nella realtà non esiste.</p>
                <p><seg rend="italic">Sabato, 7.</seg> — Forse il solo spettacolo capace ancora
                    d’accendermi è questo della natura. Le rive boscose che si riflettono nelle
                    acque d’argento, le sinuose linee dei monti, ora graziosamente inclinate e
                    digradanti, ora erte e sfidanti il cielo; un paese lontano in mezzo a un virido
                    piano o ad una valle rocciosa; un promontorio che s’allunga come una schiena
                    immensurabile, un seno d’acque lucenti al par d’uno specchio, attraggono
                    l’occhio mio, mi contentano e acquetano.</p>
                <p><seg rend="italic">Lunedì, 9.</seg> — Questa natura è sublime. Più la contemplo
                    più sento un’eccitazione secretamente prepararsi dentro di me; ma tosto ritorno
                    allo scontento e alla disperazione di prima pensando che non ho alcuno cui
                    comunicare l’eccitazione mia. Se pure io trovassi una creatura cui sentissi di
                    poter dire tutto ciò che s’agita nell’anima mia, come potrei dirle queste cose?
                    Esiste una creatura non solamente capace d’intendermi ma di farmi parlare?</p>
                <p><seg rend="italic">Martedì, 22, sera.</seg> — Eccola.</p>
                <p><seg rend="italic">Otto ore.</seg> — E’ lei.</p>
                <p><seg rend="italic">Mercoledì.</seg> — La mia mano trema. Non so più scrivere.
                    Volevo fissare sopra una pagina lo stato dell’animo mio, dire il mio turbamento,
                    esprimere la meraviglia, la gioia, la gioia ancor quasi incredula, la meraviglia
                    quasi ancor sospettosa; volevo indagare il tumulto di sentimenti che imperversa
                    dentro di me, e non ho potuto dir nulla. Forma della Bellezza, lo sguardo tuo mi
                    parla. Io mi sento rinascere. Io sogno. Io vivo. Dice una voce chiusa che questo
                    sogno svanirà; e non me ne dolgo, e la tristezza delle previsioni oscure è
                    incapace di sedar la mia febbre. Da un canto interiore, dalla musica delle cose,
                    io mi sento spronato come dal clangore d’un’epica marcia. Partirò, me ne andrò
                    lontano, riprenderò la vagabonda mia vita. Ma la memoria sua, come una luce
                    pura, schiarirà la mia vita. Che dire?</p>
                <p>Sinfonia. Il silenzio, la pace. Dormono l’acque dei ricordi, come uno stagno.</p>
                <lg>
                    <l>Il silenzio, la pace;</l>
                    <l>dormono le Memorie...</l>
                </lg>
                <p>Non è questo. Non so dire. Chi mi suggerisce?</p>
                <lg>
                    <l>Tu Bellezza, tu Grazia,</l>
                    <l>tu Dolcezza ti chiami...</l>
                </lg>
                <p>No, no, no.</p>
                <lg>
                    <l>Forma della Bellezza,</l>
                    <l>Anima sospirosa,</l>
                    <l>non ti vedrò piú mai.</l>
                </lg>
                <p>Ecco. Ho trovato.</p>
                <lg>
                    <l>Lucente Anima pura,</l>
                    <l>perchè sul mio cammino</l>
                    <l>prima non t’incontrai?</l>
                </lg>
                <lg>
                    <l>Ah, se mi fossi apparsa</l>
                    <l>quando, di fede acceso,</l>
                    <l>anch’io credei, sperai!</l>
                </lg>
                <lg>
                    <l>Quando non conoscevo</l>
                    <l>il pianto e la vergogna!</l>
                    <l>Allora io t’aspettai!</l>
                </lg>
                <lg>
                    <l>Or che passata è l’Ora,</l>
                    <l>mi son vietati i cieli</l>
                    <l>sereni ove tu stai.</l>
                </lg>
                <lg>
                    <l>Grazia, Purezza e Riso,</l>
                    <l>l’orrore della vita</l>
                    <l>non puoi saper, non sai.</l>
                </lg>
                <lg>
                    <l>O, generosa e buona,</l>
                    <l>conforto del tuo pianto</l>
                    <l>alla miseria dài.</l>
                </lg>
                <p>Ma guai al vinto, se tenta ancora illudersi, sognare, sperare; al vinto,
                    guai!</p>
                <lg>
                    <l>No, la Speranza è morta</l>
                    <l>per mano del Dolore:</l>
                    <l>è troppo tardi ormai.</l>
                </lg>
                <lg>
                    <l>Io sparirò. Ma innanzi</l>
                    <l>di perderti per sempre,</l>
                    <l>odi: vissuto ho assai</l>
                </lg>
                <lg>
                    <l>se pur t’ho conosciuta,</l>
                    <l>se a te d’accanto un giorno</l>
                    <l>vivere meritai.</l>
                </lg>
                <lg>
                    <l>Forma della Bellezza,</l>
                    <l>Anima luminosa,</l>
                    <l>non ti vedrò più mai,</l>
                </lg>
                <lg>
                    <l>ma Fior della memoria,</l>
                    <l>immacolata Idea,</l>
                    <l>Spera d’ardenti rai,</l>
                </lg>
                <lg>
                    <l>Faro delle mie notti,</l>
                    <l>Sole dei giorni miei,</l>
                    <l>eterna in me vivrai...</l>
                </lg>
                <p> Il pianto è dolce, soave, grato. Quantunque io disperi, la mia disperazione non
                    è insopportabile. Forse una secreta inconfessata a me stesso speranza germina
                    nell’anima mia?</p>
                <p>Vederla! Vederla! Ancora vederla! Nutrirmi ancora della sua vista!</p>
                <p>Voci di gioia.</p>
                <p>Parole arcane.</p>
                <p>Sospiri e fiamme.</p>
                <p>Ah! le parole, le parole sonore, clamorose, squillanti, le parole che dicano
                    tutto, io so le parole, sento di poterle trovare. Come un liquore di fuoco
                    scorre per le mie vene; io mi sento travolto da un turbine risplendente e
                    risonante.</p>
                <p>Il tempo precipita.</p>
                <p>Ho bisogno di cantare. Io ho riso della poesia, me ne sono vergognato come d’un
                    linguaggio ridicolo, fuor della vita, fuori del vero. Ora il linguaggio di tutti
                    i giorni mi par rigido, frigido, vuoto ed ingrato. Io canterò la sua bellezza
                    buona, io canterò la grazia sua soave. Ecco che le mie frasi, senza ch’io me ne
                    accorga, prendono naturalmente la misura del verso.</p>
                <p>Cantare, cantare: sciogliere un inno che echeggi nei secoli!</p>
                <p>No, Ella non vuole. Un dolore secreto la rode. Ella non vuole udire i superbi
                    canti della gioia, ma i canti sospirosi della pietà.</p>
                <p>Quale dolore cinge la sua fronte? Che visioni ricordano i suoi sguardi
                    velati?</p>
                <lg>
                    <l>Muta, lassa,</l>
                    <l>dolorosa.</l>
                    <l>Ella passa</l>
                    <l>nella Vita.</l>
                    <l>La divelta</l>
                    <l>rosa langue,</l>
                    <l>china il capo,</l>
                    <l>scolorita.</l>
                    <l>O pallore</l>
                    <l>della fronte</l>
                    <l>pura, della</l>
                    <l>mano pura,</l>
                    <l>o dolore</l>
                    <l>senza fine</l>
                    <l>delle labbra</l>
                    <l>sigillate!</l>
                    <l>Nostalgia</l>
                    <l>d’altri cieli,</l>
                    <l>agonia</l>
                    <l>dell’amore:</l>
                    <l>chi può dire</l>
                    <l>la passione</l>
                    <l>che la strugge?</l>
                    <l>Chi guarire</l>
                    <l>la potrà?</l>
                    <l>Forse un’urna</l>
                    <l>di memorie</l>
                    <l>ha nel cuore,</l>
                    <l>e di pianti</l>
                    <l>sanguinosi</l>
                    <l>la conforta.</l>
                    <l>Taciturna,</l>
                    <l>come morta.</l>
                    <l>Ella passa.</l>
                    <l>Che pietà!</l>
                </lg>
                <p>No, io non esercito più la mia critica. Che è la critica, l’ingrato, l’inutile,
                    lo sterile esercizio? Io vivo, io vivo, io vivo. Crea la mia mente, il cuore
                    palpita; le mie parole traducono il ritmo del cuore.</p>
                <p>La sera è calata. Io sono lontano da lei, ma così pieno di Lei come se Ella fosse
                    compenetrata e confusa in me.</p>
                <lg>
                    <l>Non alitar di vento, non voci; divino Silenzio.</l>
                    <l>Già l’Ombra nuziale tutte le cose cinge...</l>
                </lg>
                <p>Un altro poeta già chiamò nuziale l’ombra. Io ripeto l’imagine felice. L’ombra è
                    nuziale. Che altre imagini misteriose essa risveglia! Non bisogna indagare. Il
                    velo dell’ombra nuziale cinge, nasconde tutte le cose.</p>
                <lg>
                    <l>Le vegetali forme, immote nell’aria clemente,</l>
                    <l>posano anch’esse in braccio al Sonno prestigioso.</l>
                </lg>
                <lg>
                    <l>Il salice argentino che sogna? Che sogna il nebbioso</l>
                    <l>ulivo, il rovo ardente, la folleggiante vite?</l>
                </lg>
                <lg>
                    <l>L’anima della pia Desdemona bianca tremante</l>
                    <l>erra d’intorno al salce, prega, sospira, geme.</l>
                </lg>
                <lg>
                    <l>Sere lunghe d’inverno, il Ceppo, le fiamme guizzanti,</l>
                    <l>gli urli dell’aquilone, i baci della neve</l>
                </lg>
                <lg>
                    <l>sogna l’ulivo; e il rovo un cuor lacerato che gronda</l>
                    <l>sangue, due rosse labbra, rosse di sangue umano.</l>
                </lg>
                <lg>
                    <l>Danzar felici amanti al rezzo di folti aranceti,</l>
                    <l>al carezzoso suono di flauti e di viole,</l>
                </lg>
                <lg>
                    <l>correr Fauni e Baccanti, disciolte le chiome, roventi</l>
                    <l>le fronti inghirlandate, mirano l’ebre viti.</l>
                </lg>
                <lg>
                    <l>E i monti secolari, e l’acque perenni, voraci</l>
                    <l>sepolcri di viventi, sognano anch’essi. L’Ere</l>
                </lg>
                <lg>
                    <l>sognano disparite, i tempi che l’uomo non visse,</l>
                    <l>le prime operazioni della virtù vitale.</l>
                </lg>
                <lg>
                    <l>E l’Anima turbata, oppressa, smarrita, perduta,</l>
                    <l>l’Anima vulnerata, l’Anima senza speme,</l>
                </lg>
                <lg>
                    <l>l’Anima senza pace per nuovo prodigio si placa,</l>
                    <l>le spasimate veglie tregua han di sogni alfine.</l>
                </lg>
                <lg>
                    <l>Sogno! Visione! Ebbrezza! O come lontani i tormenti!</l>
                    <l>Vinto è l’orrore, vinti i malefizii sono.</l>
                </lg>
                <lg>
                    <l>Giorni delle speranze ingenue, dei buoni pensieri,</l>
                    <l>giorni di pura fede, o tramontati giorni,</l>
                </lg>
                <lg>
                    <l>ecco: sorgete ancora, risorge il Passato, la santa</l>
                    <l>gioia dell’innocenza ecco fiorisce ancora.</l>
                </lg>
                <lg>
                    <l>Anima tenebrosa, la luce t’inonda, il sorriso</l>
                    <l>d’una miracolosa Anima sfolgorante </l>
                </lg>
                <lg>
                    <l>schiara la notte tua, ti trae dagli oscuri perigli,</l>
                    <l>nitidamente addita le vie della salute.</l>
                </lg>
                <lg>
                    <l>Tempo, t’arresta! Vita, rattieni il tuo corso fatale!</l>
                    <l>Sogno, sorridi ancora! Volgi tu eterna, o Notte!...</l>
                </lg>
                <lg>
                    <l>Non alitar di vento, non voci, non suoni, non moti:</l>
                    <l>alta, soave, augusta, o non sperata Pace!</l>
                </lg>
                <lg>
                    <l>Ahi! Già si sbianca il cielo!... Distrutto è l’incanto supremo;</l>
                    <l>fuggono le visioni, riede il dolor col sole...</l>
                </lg>
            </div>
        </body>
    </text>
</TEI>
