<?xml version="1.0" encoding="UTF-8"?>
<?xml-model href="https://raw.githubusercontent.com/cligs/reference/master/tei/standard/cligs.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">L‘indovinello</title>
                <title type="short">Indovinello</title>
                <author>
                    <name type="full">De Roberto, Federico</name>
                    <name type="short">DeRoberto</name>
                    <idno type="viaf">2468980</idno>
                </author>
                <principal xml:id="uhk">Ulrike Henny-Krahmer</principal>
            </titleStmt>
            <extent>
                <measure unit="words">1948</measure>
            </extent>
            <publicationStmt>
                <publisher>
                    <ref target="http://cligs.hypotheses.org/">CLiGS</ref>
                </publisher>
                <availability status="free">
                    <licence target="https://creativecommons.org/licenses/by-sa/4.0/">CC BY-SA
                        4.0</licence>
                </availability>
                <date>2017</date>
                <idno type="cligs">it0295</idno>
                <idno type="url">https://raw.githubusercontent.com/cligs/textbox/master/italian/short19-20/tei/it0295.xml</idno>
            </publicationStmt>
            <sourceDesc>
                <bibl type="digital-source"> "L‘indovinello." <seg rend="italic">Gli amori.</seg>
                    Project Gutenberg, <idno>39289</idno>, <date when="2012-03-28">March 28,
                        2012</date>, <ref target="http://www.gutenberg.org/ebooks/39289"
                        >http://www.gutenberg.org/ebooks/39289</ref>. </bibl>
                <bibl type="print-source"> "L‘indovinello." <seg rend="italic">Gli amori.</seg>
                    Milano: Casa Editrice Galli. <date when="1898">1898</date>. </bibl>
            </sourceDesc>
        </fileDesc>
        <encodingDesc>
            <p/>
        </encodingDesc>
        <profileDesc>
            <abstract>
                <p/>
            </abstract>
            <textClass>
                <keywords scheme="keywords.csv">
                    <term type="author-gender">male</term>
                    <term type="author-continent">Europe</term>
                    <term type="author-country">Italy</term>
                    <term type="language">Italian</term>

                    <term type="form">prose</term>
                    <term type="supergenre">narrative</term>
                    <term type="genre">short story</term>
                    <term type="genre-title"/>
                </keywords>
            </textClass>
        </profileDesc>
        <revisionDesc>
            <change when="2017-11-25" who="#uhk">Initial TEI version.</change>
        </revisionDesc>
    </teiHeader>
    <text>
        <body>
            <div>
                <head>L‘indovinello.</head>
                <p>Dunque noi dobbiamo proprio tornare, amica mia, sopra un punto che credevo
                    d’avere — senza presunzione! — assodato? Torniamoci pure, se così le piace; e si
                    prepari a sdegnarsi ancora di più ed aguzzi i suoi fulmini, perchè io sono più
                    che mai fermo nella mia opinione.</p>
                <p>Io le ho detto e le ripeto, e niente mi persuaderà dei contrario, che le donne
                    sono, in amore, se non proprio false — la parola le sembrerà ed è veramente poco
                    parlamentare — certamente doppie. Esse non ne avranno colpa, come ella dice,
                    perchè la natura le ha volute così, dando loro due istinti l’un contro l’altro
                    cozzante: l’istinto della resistenza e quello della dedizione; e noi uomini
                    saremo anche ingiusti prendendocela con esse; ma questa nostra ingiustizia è, se
                    non altro, scusabile. Io sarò ingiusto, senza dubbio, se me la prenderò con una
                    vipera che m’avvelena mordendomi, perchè la natura ha voluto che questo rettile
                    avvelenasse col morso; ma la filosofia della quale bisogna essere provveduti per
                    giudicare in tal modo non è troppo comune, e le vipere sono giudicate velenose e
                    le donne... non sincere.</p>
                <p>Addurre esempi di questa loro doppiezza? Glie ne potrei riferire tanti da
                    formarne un volume; ne scelgo uno che mi pare molto significante.</p>
                <p>In villa, presso un amico, il signor Tale incontra una lontana parente del
                    padrone di casa. Prima di tutto per rispetto all’ospite, questo Tale non pone
                    mente alla dama; in secondo luogo perchè non gli piace molto. Ha costei un viso
                    bellissimo, con una carnagione soave; ma una corporatura piccola, asciutta, poco
                    aggraziata. I denti sono irregolari, brutte le mani, bruttissime le unghie.
                    Questa minuzia d’osservazione critica mi pare un buon segno della calma del
                    nostro personaggio; perchè, quando una creatura ha la virtù d’infiammarci, noi
                    troviamo in lei tutto bello, anche ciò che è destituito di qualunque bellezza.
                    Dunque per queste due ragioni, una migliore dell’altra: che la dama non gli
                    piace molto, e che egli è in casa d’un parente di lei, il nostro personaggio se
                    ne resta tranquillo.</p>
                <p>Se non che s’accorge ben presto, con stupore ed imbarazzo, che la dama è troppo
                    complimentosa a suo riguardo. Una sera, passeggiando con lui, gli dice che è
                    stata molto fortunata d’incontrarlo in fondo a quella campagna; glie lo dice a
                    bassa voce, guardando per terra, in un certo modo che dà a quelle parole un
                    significato recondito. Un’altra sera, come egli esprime un’opinione, ella
                    afferma vivacemente:</p>
                <p>— Stavo per dire la stessa cosa!... — poi soggiunge: — Vi sono certi incontri che
                    il destino sembra avere voluti...</p>
                <p>Il signor Tale, sempre più imbarazzato, lascia cadere il discorso; ma la dama
                    riprende:</p>
                <p>— Lei non crede al destino?...</p>
                <p>Egli risponde borbottando alcune parole che non significano niente.</p>
                <p>E’ venuto per pochi giorni, e si dispone a partire. Ella gli dice di non andar
                    via così presto, di restare ancora un poco a tenerle compagnia. Egli è invece
                    più che mai risoluto ad andarsene, anche perchè ha da fare. Evita frattanto di
                    trovarsi solo con la dama, parendogli una goffaggine lasciare che ella gli dica
                    cose troppo amabili senza risponderne alcuna.</p>
                <p>Non potrebbe costui, osserverà ella, prendere lo stesso tono di costei? No,
                    contessa mia. Come uomo egli è logico, è conseguente. Quella donna non gli
                    piace; dirle cose galanti sarebbe un’ipocrisia. Poi, sempre in virtù della
                    logica, egli pensa anche che, quantunque quella donna non gli piaccia, la via
                    delle galanterie è pericolosa: il maschio che sonnecchia in lui come in ogni
                    uomo potrebbe alfine destarsi.</p>
                <p>Ma egli ha fatto i conti senza la dama. Costei, il cui marito è lontano, trova
                    modo di dire, parlando della musica che il Tale adora e che un tempo ella stessa
                    coltivava:</p>
                <p>— Mio marito non capisce mai niente...</p>
                <p>Un giorno, oltre una siepe fiorita, passeggiando insieme, vedono una coppia di
                    rustici amanti baciarsi.</p>
                <p>— Il peccato!... — ella esclama; poi soggiunge: — Ma questa natura, quest’aria,
                    quest’ora!... Quasi peccherebbe ognuno...</p>
                <p>Il nostro eroe — per modo di dire! — rivolge allora a sè stesso poche ma sentite
                    parole: «Caro mio, tu sei geloso della fama di Giuseppe il casto!» E allora, non
                    solo per non emulare il casto Giuseppe, ma anche perchè egli soffre realmente
                    dell’innaturale invertimento delle parti, vedendo fare alla donna tante spese di
                    seduzione; allora, ripeto, egli comincia a dire qualche parola galante. Le dice,
                    a proposito della propria partenza contro la quale ella protesta
                    continuamente:</p>
                <p>— Decida ella stessa che cosa debbo fare. Sento che restare qui è rischioso, che
                    io corro il pericolo di innamorarmi di lei. Pensi che io obbedirò senza
                    discutere.</p>
                <p>Ella tace.</p>
                <p>— Ci pensi, — continua il nostro personaggio; — me lo dirà domani.</p>
                <p>Il domani, quando le domanda che cosa deve fare, ella esita un poco; poi dice,
                    con gli occhi chini, e a bassa voce:</p>
                <p>— Non me lo chieda!...</p>
                <p>Questo scambio di parole avviene in mezzo a tutta la compagnia ospitata alla
                    villa. Egli pertanto le mormora:</p>
                <p>— Senta, qui non possiamo parlare. Abbiamo bisogno d’essere soli. Mi permette di
                    venire un momento, oggi, quando tutti riposano, in camera sua?</p>
                <p>Dapprima ella dice:</p>
                <p>— No.</p>
                <p>Ma di lì a poco, mentre gli altri ospiti fanno per ritirarsi, gli propone:</p>
                <p>— Venga con me a fare una partita al cerchio.</p>
                <p>Invece di andare in giardino, entra in una sala, e ne chiude la finestra.</p>
                <p>Ora io non posso chiederle, mia cara amica, che cosa ella avrebbe fatto in una
                    situazione simile, perchè ella è donna; ma se rivolgessi una simile domanda a
                    cento uomini uno dopo l’altro, tutti e cento risponderebbero che, nonostante il
                    dovere dell’ospitalità, se pure quella donna fosse stata, non già lontana
                    padrona dell’ospite, ma sua moglie o sorella, essi difficilmente avrebbero
                    potuto soffocare la voce del dovere sessuale che, per il maschio, è di non
                    lasciar cadere inascoltati gl’incitamenti della femmina. Qualcuno di questi
                    cento uomini, i più ardenti o i meno scrupolosi, avrebbero forse spinto le cose
                    al punto estremo; ma anche i più delicati avrebbero pur dimostrato, e forse loro
                    malgrado, il tormento al quale quella donna li metteva.</p>
                <p>E il mio protagonista afferrò per le braccia la dama e le disse che non poteva
                    più partire, che il suo destino dipendeva oramai da lei, anzi che era già
                    segnato.</p>
                <p>— Voi non m’avete voluto dire ciò che debbo fare, perchè volete che resti: è
                    vero?</p>
                <p>— È vero....</p>
                <p>Allora egli le baciò la mano, le baciò il viso, la strinse al cuore: perchè,
                    quantunque da principio non gli piacesse, le parole di lei, la voluttà di tenere
                    stretto al suo quel corpo di donna, l’idea che quella donna voleva essere e
                    sarebbe stata sua, avevano naturalmente prodotto l’immancabile effetto: ora egli
                    la desiderava, la voleva, quasi l’amava... Ella tentava resistere, diceva:</p>
                <p>— Lasciatemi! Che cosa vi ho fatto? Nessun uomo mi ha mai trattata così!...</p>
                <p>Era naturale che ella dicesse queste cose; ma era ancora più naturale che,
                    uscendo da quel luogo e accompagnandola su, egli la seguisse nella camera di
                    lei.</p>
                <p>Stia adesso bene attenta, cara contessa; perchè qui abbiamo la <seg rend="italic"
                        >scène à faire</seg> della commedia.</p>
                <p>Entrato, senza aver dovuto vincere una troppo grande resistenza, in camera di
                    lei, quell’uomo ricomincia ad abbracciarla strettamente dicendo parole
                    infiammate, che sono adesso tutte sincere, perchè egli arde tutto quanto. Ella
                    continua a resistere: si scioglie dall’abbraccio, si lascia andare sopra una
                    poltrona; e come egli le cade in ginocchio dinanzi, si rialza. Egli l’afferra
                    ancora una volta, la bacia sulla bocca, in un certo modo che non ho bisogno di
                    descrivere. Ella si nasconde la faccia tra le mani, lo scongiura di
                    lasciarla.</p>
                <p>— Ora me lo dite? — esclama egli; — dopo avermi detto tutto il contrario? Dopo
                    avermi tolto alla mia pace?...</p>
                <p>Ella risponde:</p>
                <p>— E’ vero, son stata io: dimenticate tutto ciò che vi ho detto...</p>
                <p>E a un tratto si rovescia bocconi sul letto, coi piedi a terra, piegata in due,
                    la faccia nascosta contro le coperte.</p>
                <p>A questo punto l’uomo ha l’esatta percezione di quel che avrebbero fatto molti
                    altri — e che ella indovina senza che io lo dica. Ma perchè costui crede sinceri
                    gli ultimi conati di resistenza, perchè non vuole essere brutale in un primo
                    incontro, perchè è in fondo molto riguardoso e quasi timido, il nostro
                    personaggio si china su lei, la solleva castamente, le dice che ella non ha
                    nulla da temere, che egli vuole soltanto sapere se le è proprio indifferente, se
                    deve proprio andar via senza più rivederla.</p>
                <p>— Sì, mi dimentichi, mi lasci... — ma, come egli la tiene stretta al cuore,
                    anch’ella gli stringe le braccia alla vita e nasconde la faccia contro la spalla
                    di lui.</p>
                <p>Allora egli riprende:</p>
                <p>— Vedete che non è possibile? Che le vostre parole non sono sincere? Dopo che io
                    vi ho tenuta così tra le braccia non possiamo separarci come i due primi
                    venuti!</p>
                <p>Ella si scioglie dalla stretta esclamando:</p>
                <p>— Andatevene! Lasciatemi!</p>
                <p>Ed egli:</p>
                <p>— Sì, me ne vado; ma debbo rivedervi. Stasera permettete che ritorni un
                    istante?</p>
                <p>Ella risponde:</p>
                <p>— No.</p>
                <p>— Perchè? Che cosa temete? Non vedete che faccio la vostra volontà?</p>
                <p>— Andatevene! — e schiude l’uscio.</p>
                <p>— Me ne vado, ecco: a stasera?...</p>
                <p>La sera ella si chiude in camera e non gli apre. Stabilito di partire il domani,
                    egli le scrive una malinconica lettera di saluto — malinconica, quasi triste,
                    perchè naturalmente, logicamente, egli non può dimenticare quel che è accaduto
                    fra loro. Il domani, all’aria aperta, incontrandola, fa per dirle la sua
                    malinconia, per darle la lettera; ella non gli consente neppure di
                    cominciare:</p>
                <p>— Lasciatemi, o faccio uno scandalo! — E fugge.</p>
                <p>Naturalmente, logicamente, egli si sdegna di questo voltafaccia improvviso, e
                    invece di darle la lettera, sul punto di partire, vedendo aperto l’uscio di lei
                    entra un momento per dirle:</p>
                <p>— Vi avevo scritto due parole d’addio; guardate che cosa ne faccio!... — E
                    straccia il foglio. E se ne parte.</p>
                <p>Ora, contessa mia, se ha già risolto la sciarada del suo giornale e se le avanza
                    ancora un poco di tempo da perdere, mi spieghi un poco questo indovinello.</p>
                <p>Che cosa era la dama di cui le ho narrata la condotta? Si trovava veramente la
                    prima volta dinanzi alla possibilità del peccato? Le parole e gli atti con i
                    quali eccitò quell’uomo erano le parole e gli atti di un’ingenua che non sapeva
                    a qual rischio si metteva allettando un uomo, un maschio? La sua ingenuità e la
                    sua inesperienza furono stupite e sdegnate dalla troppo naturale conseguenza
                    della sua condotta? Oppure aveva ella l’abitudine di queste cose, e mutò
                    improvvisamente atteggiamento per paura del parente, degli ospiti, essendosi
                    forse accorta che avevano scoperto quel che avveniva? Gli scrupoli di
                    delicatezza di quell’uomo che non volle essere brutale nel primo convegno — e
                    nell’unico! — furono fuori di luogo e la offesero? Aspettava ella che tutto si
                    fosse compito in quell’unico convegno e fu poi così severa con lui perchè,
                    avendogli perdonato la freddezza dei primi giorni, non gli perdonò che restasse
                    con le mani in mano quando si trovarono soli l’una dinanzi all’altro? Se egli
                    non fosse restato con le mani in mano, sarebbe stato felice? Oppure l’avrebbe
                    vista risollevarsi, sonare il campanello e chiamar gente e metterlo alla porta?
                    Doveva egli dunque lasciar sempre cadere inascoltate, come aveva fatto sul
                    principio, le provocazioni della dama? Se costei si sdegnò contro di lui dopo
                    quel che accadde, non si sarebbe sdegnata di più, anzi non avrebbe riso di lui,
                    vedendolo impassibile agli iterati inviti? O con tutte quelle parole e quegli
                    atti non credeva di invitarlo a niente, tale e quale come se gli avesse parlato
                    della pioggia e del bel tempo?...</p>
                <p>Ella vede, cara amica mia, che questo indovinello appartiene al genere dei
                    logogrifi: la serie delle combinazioni che io potrei proporre al suo acume è
                    molto lunga. Tralascio tutte le altre, e sarà già un bel fatto se ella riescirà
                    a risolvere quelle che le ho già sottoposte.</p>
            </div>
        </body>
    </text>
</TEI>
