<?xml version="1.0" encoding="UTF-8"?>
<?xml-model href="https://raw.githubusercontent.com/cligs/reference/master/tei/standard/cligs.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">Donato del Piano</title>
                <title type="short">Donato</title>
                <author>
                    <name type="full">De Roberto, Federico</name>
                    <name type="short">DeRoberto</name>
                    <idno type="viaf">2468980</idno>
                </author>
                <principal xml:id="uhk">Ulrike Henny-Krahmer</principal>
            </titleStmt>
            <extent>
                <measure unit="words">3967</measure>
            </extent>
            <publicationStmt>
                <publisher>
                    <ref target="http://cligs.hypotheses.org/">CLiGS</ref>
                </publisher>
                <availability status="free">
                    <licence target="https://creativecommons.org/licenses/by-sa/4.0/">CC BY-SA
                        4.0</licence>
                </availability>
                <date>2017</date>
                <idno type="cligs">it0282</idno>
                <idno type="url">https://raw.githubusercontent.com/cligs/textbox/master/italian/short19-20/tei/it0282.xml</idno>
            </publicationStmt>
            <sourceDesc>
                <bibl type="digital-source"> "Donato del Piano." <seg rend="italic">Documenti
                        umani.</seg> Project Gutenberg, <idno>25182</idno>, <date when="2008-04-26"
                        >April 26, 2008</date>, <ref target="http://www.gutenberg.org/ebooks/25182"
                        >http://www.gutenberg.org/ebooks/25182</ref>. </bibl>
                <bibl type="print-source"> "Donato del Piano." <seg rend="italic">Documenti
                        umani.</seg> Milano: Fratelli Treves, Editori. <date when="1888"
                    >1888</date>. </bibl>
            </sourceDesc>
        </fileDesc>
        <encodingDesc>
            <p/>
        </encodingDesc>
        <profileDesc>
            <abstract>
                <p/>
            </abstract>
            <textClass>
                <keywords scheme="keywords.csv">
                    <term type="author-gender">male</term>
                    <term type="author-continent">Europe</term>
                    <term type="author-country">Italy</term>
                    <term type="language">Italian</term>

                    <term type="form">prose</term>
                    <term type="supergenre">narrative</term>
                    <term type="genre">short story</term>
                    <term type="genre-title"/>
                </keywords>
            </textClass>
        </profileDesc>
        <revisionDesc>
            <change when="2017-11-25" who="#uhk">Initial TEI version.</change>
        </revisionDesc>
    </teiHeader>
    <text>
        <body>
            <div>
                <head>Donato del Piano.</head>
                <div>
                    <head>9 settembre.</head>
                    <p>Ella parte!... Ella muore!...</p>
                    <p>Ella muore per me!... Io non la rivedrò più mai!... Quale strana, quale
                        fatale potenza si racchiude in questa parola breve ed acuta come il grido
                        che strappa il dolore? Io ne esamino la forma, ne studio il suono, cerco di
                        scoprirne il significato recondito: Mai! mai! mai!...</p>
                    <p>Ed è vero? ed è possibile?... Le divine emozioni che io ho provate nella
                        presenza di lei, la luce che si irradiava dai suoi occhi fin nei recessi
                        dell'anima mia, le sussurranti armonie della sua voce, la muta comunione
                        degli spiriti, tutto questo sta per finire?... Nulla di ciò che si è destato
                        in me, degli ardori, delle tenerezze, degli entusiasmi, dei fremiti, dei
                        delirii, degli sconforti, delle esultanze, nulla, nulla di tutto questo
                        resterà?... Come un bolide che solca luminosamente l'oscurità dei cieli, e
                        che si dissolve in una pioggia d'oro, questo tumulto dell'anima amante si
                        dissipa?... svanisce?...</p>
                    <p>Mai! Mai! Mai!...</p>
                    <p>L'oscurità si fa tutt'intorno, un crespo avvolge tutte le cose. È lutto nel
                        cuore, è freddo nella natura.... O glorie di luce raggianti nei crepuscoli
                        estivi! O voci misteriose parlanti nelle paci delle notti imbalsamate! O
                        sospiri esalanti dai fiori oppressi di voluttà!...</p>
                </div>
                <div>
                    <head>Notte.</head>
                    <p>Prima che ella parta, prima che ella muoia, prima che io la perda per sempre,
                        non troverò io la parola da tanto cercata? O voi, poeti innamorati, o voi,
                        sacerdoti prostrati nella polvere, o voi tutti che nutrite un'aspirazione
                        suprema, che rivolgete all'alto gli sguardi, non mi suggerirete voi la
                        parola finora indarno cercata?</p>
                    <p>Gl'istanti fuggono e il mio pensiero s'arresta. Nessuna idea più vi si
                        svolge, nessuna imagine più vi si affaccia. Io sono colpito da una paralisi
                        spaventevole: la paralisi della mente....</p>
                </div>
                <div>
                    <head>10 settembre.</head>
                    <p>Ancora?... Avevo sognato che tutto fosse finito. Io ero rigidamente composto
                        nelle tenebre iperboree e il silenzio stagnava tutt'intorno. Sul dubbio
                        orizzonte un'ombra incorporea si allontanava, ed era come se l'anima mia
                        fosse legata a quell'ombra, ed al fuggire di quell'ombra l'anima si
                        distendeva, si distendeva, si distendeva come una elastica corda, e le sue
                        radici gemevano dentro il mio petto, ma non per anco si strappavano; e come
                        l'ombra correva all'infinito, all'infinito l'anima si distendeva....</p>
                    <p>Il sole splende; la vita riprende il suo corso.</p>
                    <p>Ancora un giorno!</p>
                </div>
                <div>
                    <head>11 settembre.</head>
                    <p>No, la Parola non esiste! Esistono delle parole, degli accozzamenti di
                        sillabe, delle successioni di suoni più o meno rapidi, che presumono di
                        esprimere l'idea, mentre ne sono separati da un abisso, da un abisso
                        infinitamente più grande di quello che separa i balbettamenti del muto dalle
                        parole.</p>
                    <p>Io non le ho detto mai nulla. Quando il prestigio della sua presenza ha
                        esaltate tutte le potenze della mia vita, quando il contatto della sua mano
                        ha trasfuso nelle mie vene nuovi torrenti di un sangue più ricco, più
                        rapido, più inebriante, quando tutte le cose hanno taciuto per ascoltare il
                        suono della sua voce, io non le ho detto nulla.</p>
                    <p>Che cosa le avrei detto? Che ella è l'adorazione costante dell'anima mia? È
                        troppo poco. Che vorrei avere mille vite per darle tutte per lei? Che vorrei
                        distruggere tutta la razza umana, perchè nessuno respiri più l'aria che ella
                        respira, perchè nessuno calpesti più la terra che la sorregge, perchè
                        nessuno contempli più il cielo che impallidisce quando l'azzurro dei suoi
                        occhi lo fissano? Che tutte le anime dovrebbero gravitare intorno alla sua,
                        come i minori astri gravitano intorno al sole?</p>
                    <p>E dopo ciò? Che cosa saprebbe ella di quel che io provo per lei? Meno che
                        nulla....</p>
                </div>
                <div>
                    <head>Notte.</head>
                    <p>Nel tempio di Flora, in un meriggio d'estate. Si penetrava aprendosi un
                        passaggio tra gli arbusti dai rami strettamente allacciati, sotto l'ombra
                        delle acacie. Tutt'intorno si distendeva circolarmente una parete di
                        verzura, come un immenso merletto vegetale a cui l'azzurro del cielo faceva
                        da fondo. Nel centro, un gigantesco palmizio dal fusto eretto come una
                        colonna rôsa dal tempo, e i cui rami, incurvandosi in alto, mettevano una
                        cupola su quel verde recesso. D'ogni intorno, null'altro che il verde: il
                        verde scuro dei ligustri, il verde cinereo degli eucaliptus, e il verde
                        tenero, quasi giallo, di certe robinie. A destra, un cantuccio d'Africa, una
                        siepe di cactus erti come pilastri, rampanti come rettili, orridi, contorti,
                        spinosi; e poi ancora le agavi, i banani, gli aloè. A sinistra, un angolo di
                        Norvegia; dei pini, degli abeti, una varietà di conifere dal fogliame fitto
                        e minuto come una nebbia.</p>
                    <p>Tutte queste sensazioni di verde compenetravano il cervello, lo saturavano;
                        ed era come se anche noi tenessimo alla terra per le radici, se anche in noi
                        scorressero le fresche linfe, se anche noi vivessimo la vita immobile e
                        silenziosa del verde. Allora, io ebbi un istante di felicità piena ed
                        intera: io sentiva che la parola umana mi era fatta estranea, che il
                        pensiero era abolito in me, che io esistevo soltanto per lei, che io vivevo
                        della sua vista, come l'elianto vive della vista del sole.</p>
                </div>
                <div>
                    <head>12 settembre.</head>
                    <p>Impressione ed espressione sono due termini fra i quali non sarà mai
                        possibile stabilire il segno dell'eguaglianza. Le più semplici percezioni
                        del mondo materiale sono immateriali, e nessuna materia potrà mai
                        rappresentarle. Come descrivere il profumo impercettibilmente dolce di
                        questa ciocca di lillà che muore nel calice di cristallo? Esso mi riempie
                        l'animo di un soave turbamento, mi ridesta mille confuse imagini, mi procura
                        delle vaghe, incoscienti aspirazioni, mi diletta e mi opprime.... Come
                        descriverlo? Come procurare ad un altro la sensazione mia?... Come
                        descrivere il colore di questi fiori? Dirò che è celeste? Vorrà dire: colore
                        del cielo. Ma come dare ad un cieco o ad un minatore vissuto dalla nascita
                        nelle profondità della terra, un'idea di questo colore o di un colore
                        qualsia?</p>
                </div>
                <div>
                    <head>13 settembre.</head>
                    <p>La parola avrà tutt'al più un valore suggestivo, non mai espressivo. I segni
                        verbali, a cui s'è dato un convenzionale significato, potranno destare, per
                        associazione, l'idea ad essi attribuita, ma non rappresentarla <seg
                            rend="italic">direttamente</seg>.</p>
                    <p>Io non voglio dirle che l'amo! io vorrei farle <seg rend="italic"
                            >vedere</seg> il mio sentimento, tutti i moti dell'anima innamorata: io
                        vorrei farle leggere nella mia coscienza, farle assistere, come un altro
                            <seg rend="italic">io</seg>, a tutto quello che nel campo della mia
                        coscienza si svolge....</p>
                </div>
                <div>
                    <head>14 settembre.</head>
                    <p>Che cosa importa? Da secoli e da secoli, il linguaggio serve ai bisogni
                        dell'umanità. Perchè ti preoccupi tu dell'imperfezione di questo strumento?
                        Quale movimento di superbia ti persuade a disdegnarlo? Perchè non tentare di
                        esprimere, bene o male, il sentimento di cui tu vivi?</p>
                </div>
                <div>
                    <head>Sera.</head>
                    <p>No! No! Qualcuno mi dà ragione.</p>
                    <p>Vi sono degli stati dell'animo troppo fini per essere nominati, troppo
                        spirituali per ammettere un'espressione sensibile. L'estasi è uno di questi
                        stati. Il puro Spirituale è escluso dal linguaggio umano. (Bossuet).</p>
                    <p>Ed Ella è la più pura delle Spiritualità! L'amor mio è un'estasi infinita!
                        Che cosa possono le parole per me?...</p>
                    <p>No! No! Come i mistici in orazione, io non posso dirle che l'amo altrimenti
                        che amandola.</p>
                </div>
                <div>
                    <head>16 settembre.</head>
                    <p>Pietà! Pietà!... È per oggi....</p>
                    <p>Sogno gentile, alata fantasia, ombra inafferrabile, non fuggire--per
                        pietà!--non fuggire lontano!... Come non hai tu indovinato ciò che io non ti
                        ho detto, ciò che io non ti <seg rend="italic">potevo</seg> dire?... Credi
                        tu che potrai un'altra volta essere amata come da me?... Oh, se esiste
                        qualcuno che sappia farti felice, possa il mio voto esser compiuto, se non
                        da me, almeno come io vorrei!...</p>
                </div>
                <div>
                    <head>Mezzogiorno.</head>
                    <p>Pietà, Signore, pietà!... La mente si perde, la vita si spegne.... Tutto è
                        sospeso in me, d'intorno a me. Io ho la sensazione dell'arresto del tempo.
                        Nel silenzio delle cose aspettanti, si ode il battito lento del mio cuore
                        così gonfio di sangue e di lacrime che sta per scoppiare....</p>
                    <p>O Sogno! Sogno! Sogno!</p>
                </div>
                <div>
                    <head>Ore 2.</head>
                    <p>Che urlo! che urlo rauco, selvaggio, lacerante!... Il mostro ansava,
                        sbuffava, fremeva, sprizzava faville di fuoco--il mostro di ferro che come
                        un serpente si snodava e spariva....</p>
                    <p>Se dall'oppresso mio petto potesse esalare un simile urlo, rauco, selvaggio,
                        lacerante!... Che cosa hanno rovesciato sul mio petto? Una valanga? una
                        montagna?... Aiuto!... Soccorso!... Nessuno sente la mia voce.... Io
                        soffoco.... io sono sepolto vivo . . . . . . . . . . . . . . . . . . . . . .
                        . . . . . . . . . . . . . . . . . . . . . . . . . .</p>
                </div>
                <div>
                    <head>1.o ottobre.</head>
                    <p>Quando Ella sedeva al piano, nei giorni felici di questa primavera splendente
                        nella memoria, i suoni dolci, carezzanti, giocondi, le melodie lente,
                        cullanti, gli accordi tristi, dolorosi come gemiti di moribondi, le
                        parlavano essi per me? Le ripetevano essi i gemiti sordi che io soffocavo
                        dentro il mio cuore? Le narravano essi le aspirazioni dell'anima mia
                        assetata d'amore? Le promettevano essi il paradiso di felicità che spiegava
                        ai miei occhi affascinati i suoi luminosi miraggi?...</p>
                </div>
                <div>
                    <head>4 ottobre.</head>
                    <p>«Nessuna creatura umana è compresa da nessuna creatura umana.» (Taine).</p>
                    <p>L'impossibilità di una tale comprensione deriva unicamente dall'impossibilità
                        dell'espressione. In un'ora di raccoglimento interiore, a centinaia e a
                        migliaia le aspirazioni, gl'impulsi, i propositi nobili od abbietti; le
                        persuasioni, i giudizii, i concetti fondati o falsi; le imagini
                        fantasmagoriche, i ricordi e le previsioni col loro corteggio di pentimenti,
                        di rammarichi, di delusioni, di speranze, di compiacenze, sorgono nella
                        mente, brillano più o meno a lungo e si spengono nelle tenebre
                        dell'incosciente. Quanti di siffatti momenti psicologici, la cui serie
                        costituisce il mio <seg rend="italic">io</seg>, sono da me
                        manifestati--ammesso che la manifestazione sia adeguata? Una parte
                        infinitesimale. Di me non si conosce se non quello che io faccio--ed
                        un'azione apparentemente generosa può essere determinata da ignobili
                        moventi--e quello che io dico. Ora, le mie parole non rispondono mai al mio
                        pensiero--perchè sono parole; vuol dire qualcosa di determinato, di
                        concreto, di fisso, di immutabile; ed il pensiero possiede le qualità
                        perfettamente opposte; esso non <seg rend="italic">è</seg>, ma <seg
                            rend="italic">diviene, si fa</seg>, in una gestazione perenne.... Le
                        parole non rappresentano se non un fuggevole istante di questa rapidissima
                        successione--ed è come se uno, per dare l'imagine del movimento,
                        rappresentasse il mobile fermo in diversi punti della sua traiettoria.</p>
                </div>
                <div>
                    <head>15 ottobre.</head>
                    <p>Talvolta io fingo con me stesso, nell'intimità impenetrabile della mia
                        coscienza, e spesso non so dove finisce la sincerità, e dove comincia la
                        menzogna.</p>
                    <p>Se io non posso gettare uno scandaglio in questo baratro del mio pensiero,
                        come potrà altri esplorarlo per mezzo delle mie parole?</p>
                </div>
                <div>
                    <head>Notte.</head>
                    <p>Talvolta, io non l'amavo....</p>
                </div>
                <div>
                    <head>16 ottobre.</head>
                    <p>È un mese che io non parlo più, che dal mio labbro non escono se non le poche
                        parole necessarie ai brevi rapporti di questa mia vita raminga. Quando io mi
                        son deciso a parlare, nel tempo che pronunzio le prime parole, il mio
                        pensiero è già mille miglia lontano da quel punto di partenza.</p>
                    <p>Io mi ripiego su me stesso, io vivo di me e per me: l'anima mia è un mondo, e
                        la vita cesserà prima che io ne abbia compiuta l'esplorazione.</p>
                    <p>Leggo talvolta, e le voci dei grandi spiriti poetici, dei pensatori profondi,
                        risvegliano mille echi nelle più recondite pieghe della mia mente.</p>
                </div>
                <div>
                    <head>Sera.</head>
                    <p>M'inganno ancora. La parola scritta risponde più imperfettamente
                        all'espressione del pensiero. Parlando, si è più ingenui, più fedeli, più
                        veri; la scrittura è un'arte--voglio dire un artifizio. Il periodo non esce
                        bello e foggiato dal cervello; esso è invece il frutto di mille tentativi,
                        di mille ricerche, di mille pentimenti; la sua coesione è tutta opera dello
                        studio, il pensiero è per sè stesso ondeggiante, incoerente,
                        indefinito....</p>
                </div>
                <div>
                    <head>17 ottobre.</head>
                    <p>Perchè prendo queste note su di me stesso? Se la parola traduce male il
                        pensiero, come pretendere di adattarla all'espressione del sentimento?</p>
                    <p>Se le mie parole fossero come i rintocchi di un mortorio, in una campagna
                        spogliata e deserta, sotto un cielo plumbeo e opprimente come il coperchio
                        di una bara, esprimerebbero esse l'agonia dell'anima?</p>
                </div>
                <div>
                    <head>18 ottobre.</head>
                    <p>Nelle grandi emozioni, nei dolori cocenti, nelle gioie profonde, si è muti.
                        Le parole scorrono più abbondanti, più facili, quando il cuore è tranquillo;
                        se esso precipita o rallenta i suoi palpiti, non escono dalle labbra che
                        grida inarticolate.</p>
                </div>
                <div>
                    <head>19 ottobre.</head>
                    <p>«Nella conversazione, ordinariamente, s'inventa poco; più volontieri si
                        ripete ciò che si è già detto, imparato o pensato; la parola interiore, al
                        contrario, è il linguaggio del pensiero attivo, personale, che cerca, che
                        trova e che si arricchisce del suo proprio lavoro.» (Egger).</p>
                </div>
                <div>
                    <head>Sera.</head>
                    <p>Quando io parlo ad alta voce, il pensiero interiore è per me sensibile--ed io
                        noto il disaccordo.</p>
                </div>
                <div>
                    <head>20 ottobre.</head>
                    <p>«Noi abbiamo più idee che parole. Quante cose sentite e che non sono
                        nominate! Di queste cose ve ne sono senza numero nella morale, senza numero
                        nella poesia, senza numero nelle belle arti.... Le parole non bastano quasi
                        mai per rendere precisamente quel che si sente.» (Diderot).</p>
                </div>
                <div>
                    <head>22 ottobre.</head>
                    <p>Troverò io mai l'entusiastico slancio che destò in me un giorno la marcia del
                            <seg rend="italic">Tannhäuser</seg> eseguita da lei?... Come l'araldo
                        annunzia l'arrivo del corteggio, sfilano maestosamente i landgravi, i
                        margravi, i principi, i feudatari che vengono con le loro dame alla lotta
                        dei cantori nella Wartburg. Il sangue affretta il suo moto, l'anima si
                        esalta nell'aspirazione ad una vita più intensa, gloriosa ed eroica....</p>
                </div>
                <div>
                    <head>Sera.</head>
                    <p>Quest'arte dei suoni è l'unica che sappia conseguire una diretta espressione
                        dei moti dell'anima. Il sentimento è un movimento, e nel movimento consiste
                        la principale virtù del suono. L'emozione, che nessuna parola riesce ad
                        esprimere, è per sua natura vaga, indefinita; questo carattere è quello che
                        la musica consegue mirabilmente.</p>
                    <p>Beethoven è il più grande psicologo. Qualche volta io sento di arrossire,
                        tanto a fondo scruta nell'anima mia.</p>
                </div>
                <div>
                    <head>25 ottobre.</head>
                    <p>Quando i miserabili accozzatori di parole hanno detto che una sensazione od
                        una emozione sono ineffabili, hanno detto tutto.</p>
                    <p>È una confessione d'impotenza.</p>
                </div>
                <div>
                    <head>26 ottobre.</head>
                    <p>«Io qui non esprimo abbastanza bene quanto le nostre anime erano in
                        comunicazione in quel momento. In generale, io non posso esprimere le
                        sfumature delicate, il profondo, il meglio delle cose, perchè i termini
                        mancano....» (Stendhal).</p>
                </div>
                <div>
                    <head>27 ottobre.</head>
                    <p>Lo svolgimento del periodo musicale imita ancora più da vicino lo svolgimento
                        del pensiero, coi due salienti caratteri di continuità e di multiformità.
                        Intorno alla frase principale altri motivi meno distinti si affollano, come
                        una congerie di idee e di imagini fa corteggio al pensiero dominante.</p>
                </div>
                <div>
                    <head>Notte.</head>
                    <p>Io non andrò più a teatro. L'opera in musica è una profanazione. L'elemento
                        personale che gli esecutori vi portano offende la pura spiritualità
                        dell'armonia. Le parole che l'accompagnano, precisando troppo il significato
                        della rappresentazione, le tolgono quel carattere di subbiettività che solo
                        può renderla fedele.</p>
                    <p>Wagner che sdegna i drammi troppo umani della storia, per cercare i suoi
                        soggetti nella fantastica leggenda, è ancora schiavo del reale; i suoi eroi
                        sono ancora degli uomini. Wagner che sdegna il mondo esteriore per cantare
                        le crisi spirituali, non rinunzia abbastanza alla materia mettendo il suo
                        canto in bocca di odiosi personaggi d'ossa e di carne.</p>
                    <p>Il poema sinfonico eseguito da suonatori invisibili è la sola forma
                        conveniente. Dove trovarla?</p>
                </div>
                <div>
                    <head>31 ottobre.</head>
                    <p>Se le mie parole potessero ripetere tutto, <seg rend="italic">tutto</seg>
                        quello che mi passa per il cervello, le processioni tumultuose di imagini, i
                        pensieri frammentari, le fulminee associazioni di idee per cui i termini più
                        lontani nel tempo e nello spazio sono ad un tratto ravvicinati, la gente mi
                        giudicherebbe <seg rend="italic">pazzo</seg>....</p>
                </div>
                <div>
                    <head>2 novembre.</head>
                    <p>Grigia, minuta, a larghe falde, piove la cenere dal cielo ottenebrato, e
                        ricopre la terra, e seppellisce i viventi. Nei campi agguagliati, piccole
                        elevazioni indicano il posto di una tomba; ma ben presto quelle pieghe si
                        livellano anch'esse, e per l'immenso cimitero dei mondo niun segno distingue
                        più la cenere della terra dalla cenere delle generazioni mietute...</p>
                    <p>Così cantava l'organo.</p>
                </div>
                <div>
                    <head>3 novembre.</head>
                    <p>Ecco quello che io cercavo.</p>
                    <p>Questo strumento monumentale, che si slancia a guglie come anelante all'alto,
                        dalla voce piena, grandiosa, possente, fatta di milioni e milioni di
                        vibrazioni sonore che si fondono in una; questo strumento sul quale mani
                        invisibili si esercitano, traendone suoni che errano per la vastità delle
                        navate, sotto il cielo delle cupole, in un ambiente dove tutto è disposto
                        per parlare della vita spirituale, è il solo che valga la pena di essere
                        ascoltato.</p>
                </div>
                <div>
                    <head>5 novembre.</head>
                    <p>L'organo di Donato del Piano è uno dei più mirabili di Europa. Ha cinque
                        tastiere, settantadue registri, e duemila novecento sedici canne.</p>
                    <p>La chiesa è la più grande di Sicilia, il convento uno dei maggiori del mondo.
                        È tutta una piccola città. Vi sono corridoi lunghi come strade, delle corti
                        vaste come piazze, due giardini, un museo, una biblioteca.</p>
                </div>
                <div>
                    <head>12 novembre.</head>
                    <p>Se l'idea mi costa, l'azione mi ripugna. Nulla di quanto mi circonda può
                        riuscire ad interessarmi. Il <seg rend="italic">vero</seg> reale è ciò che
                        si passa nel mio spirito: la finzione, l'illusione, è il mondo esteriore.
                        Nulla esiste, fuor che l'idea....</p>
                </div>
                <div>
                    <head>15 novembre.</head>
                    <p>Nella mia cella, vi è un ritratto dell'abate del Piano. È rappresentato con
                        la sinistra sorreggente un libro sopra un tavolo; in fondo l'organo e una
                        imagine della Vergine che nasconde a mezzo una corona d'alloro. La testa è
                        piccola, molto modellata; occhi grandi, naso profilato; rughe profonde
                        solcano la fronte e le guancie. L'iscrizione dice:</p>
                    <p><seg rend="italic">Sac.</seg> DONATUS DE PLANO <seg rend="italic">ortus
                            Nivani in Diocesi Aversana--a parentibus Thoma, et Vrsula
                            Chiarello--claruit morum innocentia, et virtutibus omnimodis, auctor
                            musicorum organorum Monrii Cassinensium S. Nicolai de Arenis Catinae,
                            ubi diu commoratus obdormivit in Dno pridie idus Junias An. 1785 aetatis
                            vero suae 80 præter menses X et dies VI atque in eo jacet.</seg></p>
                    <p>Egli è sepolto sotto il suo capolavoro; fu l'unico compenso da lui chiesto.
                        Quest'organo gli costò dodici anni di fatiche; uscì <seg rend="italic"
                            >tutto</seg> dalle sue mani.</p>
                    <p>Quando l'aria s'ingolfa in quella foresta di canne vibranti, quando le onde
                        sonore se ne sprigionano allargandosi tutt'attorno, l'anima dell'abate deve
                        vibrare all'unisono.</p>
                </div>
                <div>
                    <head>16 novembre.</head>
                    <p>Silenzio! silenzio!... che meraviglia!... ascoltate!</p>
                    <p>Basse, umili, incerte, delle voci si levano confusamente, in un limbo di
                        attesa angosciosa. In mezzo al coro, una finisce per emergere, lunga,
                        triste, narrante i dolori di tutti. Oppressi, circondati dalle tenebre
                        impenetrabili sono gli spiriti, e da tanto dura l'esilio, ch'essi hanno
                        perduto ogni speranza. Gli spiriti assentono, con gemiti sordi.--O voi che
                        il sole illumina, o voi che veste l'etere, non ne avrete pietà?--Silenzio.
                        Più debolmente:--O voi che veste l'etere, non ne avrete pietà?--Silenzio. La
                        voce muore. Allora il turbine degli spiriti ripiglia la sua corsa,
                        avvolgendosi a spire, scindendosi in cerchi, cadendo incessantemente per un
                        abisso senza fondo, dove le tenebre sono sempre più fitte, dove il freddo è
                        sempre più acuto. Lo strazio è infinito; l'anima si schianta.... Un tuono
                        formidabile che scuote la terra dalle fondamenta. La caduta si arresta.
                        Dall'alto, brilla un punto luminoso che s'ingrandisce, s'ingrandisce,
                        s'ingrandisce, saettando raggi più vivi, allagando tutto di luce gioconda.
                        Un canto serafico di laudi e di trionfo. Su, su, di sfera in sfera, agili,
                        leggieri, balzano gli spiriti eletti; su, su, per l'etere chiaro, nel fluido
                        zaffiro, tra le danze degli astri immortali....</p>
                </div>
                <div>
                    <head>6 dicembre.</head>
                    <p>Quando si schiude il registro della <seg rend="italic">voce umana</seg>,
                        qualcuno parla, qualcuno chiama.</p>
                </div>
                <div>
                    <head>Dicembre.</head>
                    <p>Non ho ancor visto l'organista, nè voglio vederlo; non voglio neppure
                        conoscere la musica ch'egli eseguisce. Che cosa importa? Essa non ha altro
                        significato se non quello che io le do. La grandezza di quest'arte è a patto
                        della sua subbiettività.</p>
                    <p>L'oggetto non esiste se non in quanto è pensato da un soggetto. Le cose sono
                        nelle coscienze umane; abolite queste, tutto è abolito....</p>
                    <p> Nessuna notizia del mondo arriva più fino a me; ho perduta la misura del
                        tempo.</p>
                    <p>Io <seg rend="italic">so</seg> che Ella è morta.</p>
                    <p>Silenzio!... Ascoltate.</p>
                    <p>Nel mare della Serenità fila la nave con moto eguale; la pace è nel cielo, la
                        calma è nel mare. Perduto ogni vestigio di terra. Il biancore plenilunare
                        inonda di spazii, inargenta le acque dormenti. Fila la nave con moto di
                        culla e la sua corsa è lunga e senza mèta come le vaghe aspirazioni umane.
                        Al suo passaggio, grandi pieghe si formano sulle superficie delle acque, e
                        pare che le acque fuggano guizzando. Ma se si leva all'alto lo sguardo,
                        tutto rientra nella silente immobilità, e solo l'insensibile moto della nave
                        culla e addormenta....</p>
                    <p>Notte. Tutto tace.</p>
                    <p>Il silenzio è pieno di rumori, di zufolii, di strepiti, di squilli, di
                        tintinnii. Talvolta si odono anche delle voci....</p>
                    <p>Chi mi chiama?</p>
                    <p>In mezzo ai corridoi, i lontani fanali proiettano delle ombre smisurate,
                        grottesche, spaventevoli. I quadri polverosi mostrano confusamente le loro
                        figure dagli sguardi immobili, insostenibili. Il vento che passa per le
                        fessure delle imposte, che s'ingolfa pei corridoi, ha dei suoni gravi e
                        lunghi come quelli dell'organo.</p>
                    <p>Che vista!</p>
                    <p>Nella notte profonda, le immense finestre della cupola si disegnano vivamente
                        illuminate. La luce non è eguale, ma vacillante come se delle grandi ombre
                        errassero tutt'intorno. Quale cerimonia si celebra a quest'ora nella
                        chiesa?...</p>
                    <p>La chiesa è vuota. Sono sceso dalla sacrestia, ho guardato da una vecchia
                        porta tarlata. Nessuno. La luce parte non so di dove. Le lampade dei
                        pilastri, le torcie degli altari, le candele delle lumiere non ardono.
                        L'organo canta....</p>
                    <p>Sono le anime che cantano, sono le anime che parlano il loro immateriale
                        linguaggio. Il canto è fievole, triste, doloroso, quando esse dicono i
                        ricordi della terrena esistenza; limpido, sereno, giocondo il canto si
                        effonde quando le anime narrano le paci ed i tripudii della vita
                        spirituale.</p>
                    <p>Cori d'armonie, torrenti di anime vibranti, prendetemi con voi, trascinate
                        con voi l'anima mia, perchè, appreso il vostro linguaggio, essa esprima
                        finalmente le sue angoscie e le sue esultanze.</p>
                    <p>Vi sono certi accordi chiari come fasci di luce penetranti nel buio. Certi
                        lenti tremolii sono pieni di silenzio....</p>
                    <p>Quando si schiude il registro della <seg rend="italic">voce umana</seg>,
                        qualcuno parla, qualcuno chiama.</p>
                    <p>Il padre guardiano vuole distogliermi dal mio proposito; dice che l'impresa è
                        arrischiata, che bisogna avere il piè fermo e l'occhio avvezzo alle
                        vertigini del muratore o del marinaio.</p>
                    <p>La scala di ferro descrive un grande arco, adattandosi sull'emisfero della
                        cupola fino al lanternino.</p>
                    <p>Di lassù, la vista dev'esser più grandiosa, l'occhio deve abbracciare un
                        orizzonte immenso, il respiro deve trarsi più profondo, l'anima deve
                        spaziare liberamente...</p>
                </div>
                <div>
                    <head>Notte.</head>
                    <p>La chiesa è illuminata ancora, le finestre si incendiano nell'oscurità.
                        L'organo canta....</p>
                    <p>Dall'alto della cupola, l'effetto dev'essere meraviglioso. Le vibrazioni
                        delle anime, rinforzate tutt'intorno per la vuota sfera, convergenti
                        concentricamente in un punto, devono acquistare una forza ed una fusione
                        straordinaria.</p>
                    <p>Il padre guardiano mi ha fatto discendere a viva forza, minaccia di chiudermi
                        nella mia cella.</p>
                    <p>Non tenterò per ora. La porta aerea del campanile, da cui si va nella cupola,
                        è sempre aperta, giorno e notte....</p>
                    <p>Il terrore dei sogni; dei soli lividi, senza raggi, spaventosamente immobili
                        nel cielo tenebroso....</p>
                    <p>Ancora! La luce vacillante... i suoni dell'organo.... Ah! il registro della
                            <seg rend="italic">voce umana</seg>!...</p>
                    <p>Ella si lamenta, fiocamente. Perchè la lasciai? Perchè non la seguii? Come
                        dolorosamente patì! Il pianto bruciava le sue gonfie palpebre, struggeva le
                        sue pallide guancie. Perchè la lasciai? Perchè non la seguii?...</p>
                    <p>No! Ella si dà torto. La colpa non fu mia. Nella vita terrena avremmo
                        entrambi sempre sofferto! Nella vita terrena saremmo sempre stati
                        disgiunti!... Io non le dissi mai nulla; che cosa le avrebbe detto la parola
                        umana? Dal cielo spirituale dove Ella spazia, vede la miseria nostra....</p>
                    <p>Ora mi compiange, s'impietosisce alla sorte mia. Io sono ancora tra i lacci,
                        io sono ancora nel buio. La sua voce si fa più tenera, più dolce; mi sfiora
                        la fronte come una mano materna. «Riposa, povero amore, sogna un sogno
                        felice.» . . . . . . . . . . . . . . . . . . . . . . . . . . . . . . . . . .
                        . . . . . . . . . . . . . . . . . . . . .</p>
                    <p>Dall'alto della cupola, l'anima di Donato del Piano spicca i suoi voli
                        liberamente. La porta aerea è sempre dischiusa, il padre guardiano dorme, la
                        notte è profonda. . . . . . . . . . . . . . . . . . . . . . . . . . . . . .
                        . . . . . . . . . . . . . . . . . . . . . . . . . . .</p>
                    <p>Silenzio! La <seg rend="italic">voce</seg> riprende.</p>
                    <p>Era un'alba di primavera: il primo apparire della luce sulla terra dormente e
                        silenziosa mentre le stelle impallidivano in cielo. Ella moriva, e
                        tutt'intorno risuonavano le nenie ed i lamenti. Perchè piangevano? La gioia
                        rientrava in lei a misura che l'istante si avvicinava, e quando il primo
                        raggio di sole lampeggiò come una spada, l'anima sciolse il suo volo. Pura,
                        gioconda, libera, volava incontro al sole. Nelle chiarezze diafane, nelle
                        luminosità iridescenti, le anime volano eternamente, in cerca delle anime
                        predestinate. Quando s'incontrano, inni di trionfo risuonano per l'etere,
                        echeggiano pei cieli profondi.... «Vieni dove io ti aspetto, dove t'aspetta
                        il gaudio, dove ogni brama è paga. Ascolti tu queste voci?...» Dolci,
                        teneri, soavi, dei sussurri si levano intorno. Sono le anime amanti, le
                        disposate anime, che si dicono eterne cose. «Impara questo linguaggio; che
                        tu mi comprenda, che tu mi risponda. In alto! in alto! in alto!...» . . . .
                        . . . . . . . . . . . . . . . . . . . . . . . . . . . . . . . . . . . . . .
                        . . . . . . . . . . . . . . . . . . . . .</p>
                    <p>La porta aerea è dischiusa.... Vengo. . . . . . . . . . . . . . . . . . . . .
                        . . . . . . . . . . . . . . . . . . . . . . . . . . . . . . .</p>
                    <p>Questo manoscritto si rinvenne in una cella del monastero dei Benedettini di
                        Catania, il giorno che un tedesco lì ospitato e affetto da una mite pazzia,
                        fu trovato cadavere informe sulla spianata del campanile, dove la sua caduta
                        dall'alto della cupola era stata arrestata.</p>
                </div>
            </div>
        </body>
    </text>
</TEI>
