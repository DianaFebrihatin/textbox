<?xml version="1.0" encoding="UTF-8"?>
<?xml-model href="https://raw.githubusercontent.com/cligs/reference/master/tei/standard/cligs.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">Come finì la modestia</title>
                <title type="short">Modestia</title>
                <author>
                    <name type="full">Albertazzi, Adolfo</name>
                    <name type="short">Albertazzi</name>
                    <idno type="viaf">104161</idno>
                </author>
                <principal xml:id="uhk">Ulrike Henny-Krahmer</principal>
            </titleStmt>
            <extent>
                <measure unit="words">2512</measure>
            </extent>
            <publicationStmt>
                <publisher>
                    <ref target="http://cligs.hypotheses.org/">CLiGS</ref>
                </publisher>
                <availability status="free">
                    <licence target="https://creativecommons.org/licenses/by-sa/4.0/">CC BY-SA
                        4.0</licence>
                </availability>
                <date>2017</date>
                <idno type="cligs">it0022</idno>
                <idno type="url">https://raw.githubusercontent.com/cligs/textbox/master/italian/short19-20/tei/it0022.xml</idno>
            </publicationStmt>
            <sourceDesc>
                <bibl type="digital-source"> "Come finì la modestia." <seg rend="italic">Novelle
                        umoristiche.</seg> Project Gutenberg, <idno>48779</idno>, <date
                        when="2015-04-24">April 24, 2015</date>, <ref
                        target="http://www.gutenberg.org/ebooks/48779"
                        >http://www.gutenberg.org/ebooks/48779</ref>. </bibl>
                <bibl type="print-source"> "Come finì la modestia." <seg rend="italic">Novelle
                        umoristiche.</seg> Milano: Fratelli Treves, Editori. <date when="1914"
                        >1914</date>. Nuova edizione riveduta e corretta. </bibl>
            </sourceDesc>
        </fileDesc>
        <encodingDesc>
            <p/>
        </encodingDesc>
        <profileDesc>
            <abstract>
                <p/>
            </abstract>
            <textClass>
                <keywords scheme="keywords.csv">
                    <term type="author-gender">male</term>
                    <term type="author-continent">Europe</term>
                    <term type="author-country">Italy</term>
                    <term type="language">Italian</term>

                    <term type="form">prose</term>
                    <term type="supergenre">narrative</term>
                    <term type="genre">short story</term>
                    <term type="genre-title">novella</term>
                    <term type="subgenre-title">novella umoristica</term>
                </keywords>
            </textClass>
        </profileDesc>
        <revisionDesc>
            <change when="2017-11-23" who="#uhk">Initial TEI version.</change>
        </revisionDesc>
    </teiHeader>
    <text>
        <body>
            <div>
                <head>Come finì la Modestia.</head>
                <p><seg rend="italic">Bum! bururùm bum bum! — Bururùm bum bum! — Bum! Barnùm! —
                        Cium! papaciùm! cium cium!</seg></p>
                <milestone unit="section" rend="dots"/>
                <p><seg rend="italic">La donna umile:</seg> — Che cos'è questo fragore? questo
                    squillar di trombe, strepitar di piatti e tuonar di gran cassa? Chi arriva?...
                    Oh! una carrozza a quattro cavalli: anzi, un carro trionfale; su cui troneggia
                    la più bella donna che io vedessi mai! Ha gli abiti mirabilmente variopinti e
                    fulgidi di gemme; e sotto di lei siedono gentiluomini in tuba e cravatta bianca.
                    Qualcuno invece della tuba porta una corona d'alloro; qualcuno agita un ramo di
                    mirto; qualche altro ha il viso da bestia, fors'è una bestia.... Io arrossisco a
                    lasciarmi vedere. Mi nasconderò dietro la siepe.</p>
                <p><seg rend="italic">La donna sovrana:</seg> — Voi dite, postiglioni, che bisogna
                    dar riposo ai cavalli? A cavalli di razza quali i miei? Vi concedo mezzoretta.
                    Ma giuro che nemmeno per svago non viaggerò mai più per le campagne d'Italia! Io
                    son usa al treno lampo, alle automobili, agli aeroplani; non ho tempo da
                    perdere! Oggi, per vendere a pena un centinaio di aratri a vapore, affollare
                    d'infermi tre stabilimenti idroterapici, aprire due esposizioni agricole, me la
                    son presa comoda; ma ho consumato un giorno e sciupati quattro puledri che
                    vinsero le corse a Longchamp, e che serbavo da galoppare piano piano in
                    Inghilterra, quando per caso mi ci trovassi in domenica. Però io ringrazio voi,
                    miei seguaci, d'avermi tenuta compagnia nel noiosissimo viaggio e vi porgo un
                    marengo perchè andiate all'osteria laggiù, a bere un litro alla mia salute. Un
                    marengo anche a voi, postiglioni e musici. Spicciatevi! Quanto a voi, poeti, se
                    v'aggrada, andrete qui intorno cercando il Gran Pan.</p>
                <p>Frattanto, in questa valletta ombrosa e fresca, io penserò un milione di
                    telegrammi da spedire domattina ai miei segretari sparsi nel mondo per il
                    progresso delle industrie, delle arti e dei commerci e mediterò un nuovo modo
                    d'annunziare il <seg rend="italic">Tot</seg> e le <seg rend="italic"
                    >Pink</seg>.</p>
                <p>.... Che frescura! Che quiete!</p>
                <p>Avvezza al fracasso e alle corse sfrenate, quasi quasi mi vien sonno....</p>
                <p><seg rend="italic">La donna umile:</seg> — Ahi!</p>
                <p><seg rend="italic">La donna sovrana:</seg> — Chi va là, dietro la siepe?</p>
                <p><seg rend="italic">La donna umile:</seg> — Scusi, signora, se l'ho disturbata....
                    Uno spino mi ha punto un piede....</p>
                <p><seg rend="italic">La donna sovrana:</seg> — Perchè cammini scalza? Vieni qui.
                    Chi sei?</p>
                <p><seg rend="italic">La donna umile:</seg> — Un'infelice; una povera creatura.</p>
                <p><seg rend="italic">La donna sovrana:</seg> — Vedo. Le tue vesti non le comprasti
                    certo nei magazzini del Louvre; e la tua faccia par quella del mio amico Succi.
                    Che naso! Oh che naso!</p>
                <p><seg rend="italic">La donna umile:</seg> — Me l'han tirato in tanti, signora; ho
                    provate tante delusioni; ho patiti tanti disinganni!</p>
                <p><seg rend="italic">La donna sovrana:</seg> — Accostati; senza ritirarti in te
                    stessa, vergognosa! Come ti chiami?</p>
                <p><seg rend="italic">La donna umile:</seg> — Modestia.</p>
                <p><seg rend="italic">La donna sovrana:</seg> — Modestia? La nipote di madama Virtù,
                    che presa per un'aristocratica fu fatta ghigliottinare da Robespierre? La figlia
                    della Semplicità e del Buoncostume? la sorella dell'Onestà?</p>
                <p><seg rend="italic">Modestia:</seg> — Sì, signora....</p>
                <p><seg rend="italic">La donna sovrana:</seg> — Bel caso! bell'incontro! Da un pezzo
                    non ho riso così di gusto!</p>
                <p><seg rend="italic">Modestia:</seg> — Scusi, signora: la conosce lei mia sorella
                    Onestà? Per amor di Dio, mi dica se la conosce e se sa dov'è!... Non mi restava
                    più altri della mia famiglia. I miei parenti mi hanno abbandonata!...</p>
                <p><seg rend="italic">La donna sovrana:</seg> — Eh! Poco posso dirti. Molti e molti
                    anni sono essa mi chiese aiuto; ma era povera e non potemmo conchiudere nessun
                    affare; e d'allora in poi m'è uscita di vista.</p>
                <p><seg rend="italic">Modestia:</seg> — Sapesse quant'è che la cerco! Un giorno, in
                    una grande città, ci perdemmo in mezzo alla folla....</p>
                <p><seg rend="italic">La donna sovrana:</seg> — Non piangere. La troverai.</p>
                <p><seg rend="italic">Modestia:</seg> — Dove? dove?</p>
                <p><seg rend="italic">La donna sovrana:</seg> — In un paese dove non si
                    distribuiscano commende.</p>
                <p><seg rend="italic">Modestia:</seg> — Oh Dio!... Dunque mia sorella è morta anche
                    lei!</p>
                <p><seg rend="italic">La donna sovrana:</seg> — Non piangere, ti dico! Io non piango
                    nemmeno ai drammi di Ibsen. Raccontami piuttosto la tua storia.</p>
                <p><seg rend="italic">Modestia:</seg> — Uh! la mia storia!... Disperata, mi ero
                    ridotta a vivere qui nei dintorni, e ci campavo, perchè nessuno s'accorgeva che
                    ci fossi; quando la mia disgrazia volle, l'altro giorno, che diventasse sindaco
                    il salumaio del villaggio. Costui m'ha deferita all'autorità giudiziaria quale
                    vagabonda, priva di mezzi di sussistenza e forse anarchica; e i carabinieri
                    hanno già avuto l'ordine di arrestarmi se entro otto giorni non mi trovo
                    occupazione e domicilio.</p>
                <p><seg rend="italic">La donna sovrana:</seg> — Bene! Imparerai a stare al
                    mondo!</p>
                <p><seg rend="italic">Modestia:</seg> — Per grazia di San Francesco mio protettore,
                    ier sera tardi, passando sotto le finestre d'una villa, udii leggere un
                    giornale: uno leggeva che lo scrittore francese Giulio Claretie invidia i
                    letterati e gli artisti italiani; perchè, egli dice, in Italia chi ha dei meriti
                    si fa strada da sè solo, e chi non ne ha, non riesce, come in Francia, a
                    spingersi innanzi con l'impudenza della <seg rend="italic">Réclame</seg>....</p>
                <p><seg rend="italic">La donna sovrana:</seg> — Bada a come parli!</p>
                <p><seg rend="italic">Modestia:</seg> — Scusi.... Ripetevo le parole del
                    Claretie.</p>
                <p><seg rend="italic">La donna sovrana:</seg> — Tira avanti!</p>
                <p><seg rend="italic">Modestia:</seg> — .... Non sapendo più dove andare, se anche
                    in campagna adesso mi odiano, avrei pensato di mettermi per cameriera presso
                    qualche scrittore o artista d'Italia....</p>
                <p><seg rend="italic">La donna sovrana:</seg> — Bella idea! Ti credevo ingenua; ma
                    non sino a questo punto. Ah ah!... E non mi conosci?</p>
                <p><seg rend="italic">Modestia:</seg> — Non ho questo onore.</p>
                <p><seg rend="italic">La donna sovrana:</seg> — Io discendo da quell'imperatrice che
                    un amico della tua famiglia, Giuseppe Parini, osò chiamare «venerabile» per
                    sarcasmo. In America ebbi a padre putativo un certo Barnum; ma, oriunda di
                    Francia, io, come un romanzo di Bourget, sono cosmopolita; tanto che Policarpo
                    Petrocchi m'introdusse senza scrupolo nel suo vocabolario. Mio dominio, il
                    mondo; tutti gli uomini si raccomandano a me, s'arrendono alle mie lusinghe
                    benedicendomi. Io sono la <seg rend="italic">Réclame</seg>! La <seg
                        rend="italic">Réclame</seg> sono io!</p>
                <p><seg rend="italic">Modestia:</seg> — Oh San Francesco!</p>
                <p><seg rend="italic">Réclame:</seg> — Tu non mi fuggirai....</p>
                <p><seg rend="italic">Modestia:</seg> — Mi lasci andare! Per carità, mi lasci
                    andare!</p>
                <p><seg rend="italic">Réclame:</seg> — Non mi fuggirai.... Non hai forza, povera
                    diavola! Guarda: invece che odiarti mi fai compassione!</p>
                <p><seg rend="italic">Modestia:</seg> — Dunque mi lasci.... La prego! La
                    scongiuro!... Che cosa vuole da me, Maestà?...</p>
                <p><seg rend="italic">Réclame:</seg> — Aiutarti, distoglierti dal tuo insano
                    proposito. Hai visto coloro che viaggiano meco?</p>
                <p><seg rend="italic">Modestia:</seg> — Maestà, sì.</p>
                <p><seg rend="italic">Réclame:</seg> — Bene: tra i miei musici cantano critici e
                    giornalisti; i miei fedeli, che hai veduti, sono letterati e artisti che
                    all'annuncio del mio arrivo son corsi a me dai loro eremi, ove attendevano a
                    opere luminose in una superba meditazione di conquista.</p>
                <p><seg rend="italic">Modestia:</seg> — E se tornano qua ora? se mi vedono?... Mi
                    lasci andare!...</p>
                <p><seg rend="italic">Réclame:</seg> — No: non ti ravviseranno. Del resto, io li
                    conosco per bravi ragazzi che non farebbero male a una mosca, sebbene talvolta
                    nei loro grandi disdegni invochino il dio Terremoto. <seg rend="italic">In altri
                        tempi avrebbero forse conquistato un arcipelago</seg>: adesso, non sono che
                    scrittori, i quali, come uomini d'intelligenza, vanno verso la Vita.</p>
                <p><seg rend="italic">Modestia:</seg> — Ah sì?... A far che cosa?</p>
                <p><seg rend="italic">Réclame:</seg> — Tante belle cose; fra cui l'<seg
                        rend="italic">atto di Vita coronante il rito misterioso come
                    l'Orgia</seg>.... Non arrossire.... Via! Dammi quel libro ch'è là, nella mia
                    carrozza, fra gli annunzi dell'<seg rend="italic">Emulsione Scott</seg>,
                        dell'<seg rend="italic">Iperbiotina</seg> e del <seg rend="italic"
                        >Depilatorio Clauser</seg>; e saprai altre cose di gioia. Quello!...
                    Brava!...</p>
                <milestone unit="section" rend="dots"/>
                <p>Ora ascolta come parla uno il cui pensiero è <seg rend="italic">bruciato
                        dall'ambizione</seg>.</p>
                <p>«L'orgoglio e l'ebrezza del suo duro e pertinace lavoro; la sua ambizione senza
                    freno e senza limiti constretta in un campo troppo angusto, la sua insofferenza
                    acerrima della vita mediocre, la sua pretesa ai privilegi dei principi, il gusto
                    dissimulato dell'azione onde era spinto verso la folla come verso la preda
                    preferibile, il sogno d'un'arte più grande e più imperiosa che fosse a un tempo
                    segnale di luce e strumento di soggezione, tutti i suoi sogni insaziabili di
                    predominio, di gloria e di piacere insorsero e tumultuarono in confuso
                    abbagliandolo....»</p>
                <p><seg rend="italic">Modestia:</seg> — Cieco! Quanto doveva essere infelice, questo
                    peccatore!</p>
                <p><seg rend="italic">Réclame:</seg> — Al contrario, felicissimo: perchè la felicità
                        <seg rend="italic">è tal cosa che l'uomo deve foggiare con le sue proprie
                        mani su la sua incudine</seg>; ed egli, il peccatore, in certi momenti,
                    vedeva bene che <seg rend="italic">il mondo era suo</seg>!</p>
                <p><seg rend="italic">Modestia:</seg> — Con tutto il rispetto, io non lo credo! In
                    letteratura i fabbri potranno bearsi a batter le frasi perchè diano faville; ma
                    nella realtà le faville, se non acciecano, vanno a finire in niente, proprio
                    come questi sogni letterari!</p>
                <p><seg rend="italic">Réclame:</seg> — E che importa se ti paion sogni? Purchè tu ne
                    sia esclusa.</p>
                <p><seg rend="italic">Modestia:</seg> — Ma anche lei, signora...; mi permetta dirle
                    che anche lei ne è esclusa. Non è mica la Gloria lei!</p>
                <p><seg rend="italic">Réclame:</seg> — La Gloria è un'illusione, di cui io sono la
                    realtà! Vedi? Tu stessa non ragioni più, perchè madama Ragione, tua bisavola, è
                    morta, non solo in arte, da un pezzo!</p>
                <p><seg rend="italic">Modestia:</seg> — Però io spero che non tutti i letterati
                    d'Italia vagheggeranno conquiste d'arcipelaghi o invocheranno il dio
                    Terremoto.</p>
                <p><seg rend="italic">Réclame:</seg> — Se non tutti, molti! molti! Perchè al Verbo
                    dei maestri, i discepoli divengono armento. E se è vero che i discepoli sempre
                    esagerano i meriti dei maestri, non sola tu, ma anche tutti i tuoi parenti
                    prossimi e lontani sono spacciati! La Morale e l'Onore si <seg rend="italic"
                        >suicideranno</seg> a vicenda, come due amanti infelici; le Virtù Teologali
                    e Cardinali emigreranno nel centro dell'Affrica, dove non siano ancor giunti
                    superuomini. Tu dove andrai?... <seg rend="italic">Quo vadis?</seg></p>
                <p><seg rend="italic">Modestia:</seg> — .... Quanto soffrire, o mio Dio, che
                    insegnasti «Chi si esalta sarà umiliato»! Dove andrò?... Non troverò nemmeno un
                    letterato vecchio o non più giovane che mi protegga?</p>
                <p><seg rend="italic">Réclame:</seg> — Non dubitare, cara mia, che pur cotesti
                    vecchietti amano me con animo pronto, sebbene con carne stanca! Quanti ne
                    conosco che seguono l'esempio di Vittore Hugo!</p>
                <p><seg rend="italic">Modestia:</seg> — Cioè?</p>
                <p><seg rend="italic">Réclame</seg>: — Il buon Vittore diffondeva lui le lodi di sè
                    per i giornali della Francia.</p>
                <p><seg rend="italic">Modestia:</seg> — Ah! lo so, lo so! Tutti i mali vengono dalla
                    Francia.</p>
                <p><seg rend="italic">Réclame:</seg> — Non credo. Già secondo quel tuo miserello
                    Leopardi ogni uomo celebre sempre diventò celebre dando fiato per primo alla sua
                    tromba.</p>
                <p><seg rend="italic">Modestia:</seg> — Oh il mio Giacomo!... Poverello! Ma io lo
                    consolavo augurandogli la giustizia del Tempo....</p>
                <p><seg rend="italic">Réclame:</seg> — Invano! Ai miei cenni egli dubitava che pur
                    questa fosse un'illusione; egli prevedeva il giorno in cui io avrei proclamato
                    all'universo l'ultimo e supremo trionfo della scienza e la mia gran vittoria su
                    tutti i letterati della terra.</p>
                <p>Infatti la gloria del Leopardi s'è già estinta nella fredda considerazione
                    scientifica de' vizi e de' malanni che alla sua poesia furono come l'<seg
                        rend="italic">humus</seg> ai funghi; e il giorno della mia vendetta e della
                    mia vittoria universale è venuto.</p>
                <p>Sin la Fortuna, un dì superba al par di Giuno, mi chiede vita, e tutti gli dei
                    d'Olimpo rivivono per me, e la Natura che io denudai alla libidine del
                    Naturalismo, che ho velata di nebbia alle lussurie dell'Idealismo, mi chiama: le
                    ho concesso oggi, per questi campi, quest'ora del mio desto riposo.</p>
                <p>Odi tu la sua voce che mi saluta?</p>
                <p><seg rend="italic">Modestia:</seg> — Non sento niente.</p>
                <p><seg rend="italic">Réclame:</seg> — Tu non puoi sentirla. I tuoi sensi non sono
                    usi a <seg rend="italic">incontrare il mistero e a rabbrividirne</seg>. Il fatto
                    è che la Natura, essendo poesia, ha bisogno del mio soccorso, perchè ha bisogno
                    dei poeti suoi interpreti, che sono miei schiavi.</p>
                <p><seg rend="italic">Modestia:</seg> — E i prosatori?</p>
                <p><seg rend="italic">Réclame:</seg> — La poesia si fa anche in prosa,
                    scioccherella!, quando la prosa si mette in versi e nelle porcherie i sensi
                    diventano <seg rend="italic">strumenti d'infinita virtù..., atti a penetrare i
                        misteri più reconditi, a scoprire i segreti più reconditi</seg>. Ma tu non
                    puoi comprendere.... Piuttosto, dimmi: Perchè gli scrittori scrivono?</p>
                <p><seg rend="italic">Modestia:</seg> — Per conforto all'amore e alla sventura.</p>
                <p><seg rend="italic">Réclame:</seg> — Rispondi bene, o torno a leggere!... «Colui
                    il quale molto ha sofferto è men sapiente di colui il quale molto ha
                    goduto....»</p>
                <p><seg rend="italic">Modestia:</seg> — Basta, basta.... Dirò che scrivono per
                    guadagnare.</p>
                <p><seg rend="italic">Réclame:</seg> — In Italia? Nemmeno gli agenti delle tasse dan
                    valore ai libri!</p>
                <p><seg rend="italic">Modestia:</seg> — Non so, allora....</p>
                <p><seg rend="italic">Réclame:</seg> — Non mentire!</p>
                <p><seg rend="italic">Modestia:</seg> — Dirò che scrivono per la gloria....</p>
                <p><seg rend="italic">Réclame:</seg> — Bene!... Ma oggi chi crede più che l'anima
                    sopravviva al corpo? Dunque gli scrittori, nel dubbio di non poter visitare le
                    biblioteche in ispirito, fra secoli, a conoscere quali opere vi si leggeranno,
                    fan bene a rincorrere la gloria, per ogni via, finchè sono in vita. Aggiungi che
                    oggi la chimica insegna come l'inchiostro e la carta dei libri moderni, a
                    differenza dei cinquecentisti e delle pergamene, sono facile preda di microbi, e
                    fra tre o quattro secoli non saranno intelligibili che i libri in carta a mano:
                    proprio quelli degli scrittori ricchi, dilettanti. Dunque il tempo commetterà
                    enormi ingiustizie senza saperlo, alla maniera dei giurati; e così ai romanzieri
                    e ai poeti val meglio provvedere alla loro fama presente, finchè sono in
                    vita.</p>
                <p><seg rend="italic">Modestia:</seg> — Che disperazione! Non capisco più nulla....
                    Ma San Francesco.... Oh! Ora che mi ricordo.... I letterati non sono i soli
                    artisti italiani invidiati da Giulio Claretie. Mi restano i pittori!</p>
                <p><seg rend="italic">Réclame:</seg> — Perchè no? Tu andrai al loro cospetto nel
                    costume di quelle donne che stanno in chiesa, presso una bara, nell'<seg
                        rend="italic">Ultimo Convegno</seg>; e ti farai credere, con cotesto naso,
                    una modella. Poh! con qualche moina riuscirai forse a ingannarne qualcuno.
                    Tuttavia, credimi, ti troverai a disagio; perchè, dopo l'invenzione del
                    prerafaelismo le modelle digiunano. Io poi ho elevato le imagini prerafaelite
                    agli annunzi d'ogni cosa; a tutti i muri e a tutte le cantonate; sicchè i
                    pittori riconoscono anch'essi da me la loro insolita fortuna.</p>
                <p><seg rend="italic">Modestia:</seg> — Gli scultori, dunque...?</p>
                <p><seg rend="italic">Réclame:</seg> — Gli scultori ti odiano. È per colpa tua che
                    essi han da fare pochi monumenti!</p>
                <p><seg rend="italic">Modestia:</seg> — I musici.... Andrò da un musico....</p>
                <p><seg rend="italic">Réclame:</seg> — Perchè egli dedichi a te, invece che a sè
                    stesso, le sue opere? Spera, spera! Per amor mio, fino i sacerdoti di quel Dio
                    che insegnò: «Chi si umilia sarà esaltato», oggi hanno un conforto alle passioni
                    antiche della politica e della corruttela: nei loro giornali possono leggere fra
                    i telegrammi della cronaca artistica «.... Al duetto di Gesù con la Maddalena,
                    tutto il tempio scoppiò in frenetici applausi....»</p>
                <p><seg rend="italic">Modestia:</seg> — È finita!... Dove andrò, o Signore?...</p>
                <p><seg rend="italic">Réclame:</seg> — <seg rend="italic">Quo vadis?</seg>...
                    Ahi!... Non ti resta che venire al mio servizio. Metterò qualche volta i tuoi
                    abiti a mia cugina l'Ipocrisia, e metterò a te gli abiti e la maschera di
                    lei....</p>
                <p><seg rend="italic">Modestia:</seg> — Piuttosto morire!</p>
                <p><seg rend="italic">Réclame:</seg> — Via! via! Aspetta almeno a quando avrai
                    marito, per fare come Lucrezia romana, che dopo l'ultimo piacere si tramandò, o
                    per te, o per l'Onore o per me o per tutti noi insieme, all'immortalità.</p>
                <p><seg rend="italic">Modestia:</seg> — No! subito, o morire o fuggire dal consorzio
                    civile! Andrò al polo nord!...</p>
                <p><seg rend="italic">Réclame:</seg> — Come il dottor Cok! E tu cammini a piedi, a
                    piedi scalzi e senza un soldo in tasca; così quando arrivassi alla terra degli
                    Esquimesi troveresti ch'essi avrebbero già attaccati ai loro blocchi di
                    ghiaccio, duri più del marmo, gli avvisi di casa Bertelli e di casa Suchard; e
                    quando arrivassi nel cuore dell'Affrica, troveresti i cannibali già intenti a
                    leggere i romanzi italiani tradotti in francese.</p>
                <p>Ma ecco i miei fedeli. — To'! Me l'aspettavo! Sono tutti ubbriachi fradici. Anche
                    i poeti, che, poverini, han preferito Lieo al Grande Pan....</p>
                <p>Postiglioni, mi raccomando a voi....</p>
                <milestone unit="section" rend="dots"/>
                <p>Addio, Modestia, fatti coraggio!</p>
                <milestone unit="section" rend="dots"/>
                <p>Un urlo straziante, una scossa della vettura.... Che cosa è stato? Ah niente! S'è
                    gettata la Modestia fra le zampe dei miei puledri, sotto le ruote del mio
                    cocchio. Una maniera di suicidio che Maupassant trovò per uno de' suoi
                    personaggi: un plagio; e neanche i plagi commuovono più le fantasie! Poi, bel
                    gusto ammazzarsi in una campagna solitaria ove non c'è nessuno a provar
                    raccapriccio! Inutile a sè stessa in vita, neppure morendo la Modestia ha saputo
                    provvedere alla propria fama. Doveva finire così!</p>
            </div>
        </body>
    </text>
</TEI>
