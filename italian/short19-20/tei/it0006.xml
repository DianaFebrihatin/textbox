<?xml version="1.0" encoding="UTF-8"?>
<?xml-model href="https://raw.githubusercontent.com/cligs/reference/master/tei/standard/cligs.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">Il nido</title>
                <title type="short">Nido</title>
                <author>
                    <name type="full">Albertazzi, Adolfo</name>
                    <name type="short">Albertazzi</name>
                    <idno type="viaf">104161</idno>
                </author>
                <principal xml:id="uhk">Ulrike Henny-Krahmer</principal>
            </titleStmt>
            <extent>
                <measure unit="words">878</measure>
            </extent>
            <publicationStmt>
                <publisher>
                    <ref target="http://cligs.hypotheses.org/">CLiGS</ref>
                </publisher>
                <availability status="free">
                    <licence target="https://creativecommons.org/licenses/by-sa/4.0/">CC BY-SA
                        4.0</licence>
                </availability>
                <date>2017</date>
                <idno type="cligs">it0006</idno>
                <idno type="url"/>
            </publicationStmt>
            <sourceDesc>
                <bibl type="digital-source"> "Il nido." <seg rend="italic">Il diavolo nell'ampolla.
                        Novelle.</seg> Project Gutenberg, <idno>38637</idno>, <date
                        when="2012-01-21">January 21, 2012</date>, <ref
                        target="http://www.gutenberg.org/ebooks/38637"
                        >http://www.gutenberg.org/ebooks/38637</ref>. </bibl>
                <bibl type="print-source"> "Il nido." <seg rend="italic">Il diavolo nell'ampolla.
                        Novelle.</seg> Milano: Fratelli Treves, Editori. <date when="1918"
                        >1918</date>. Secondo migliaio. </bibl>
            </sourceDesc>
        </fileDesc>
        <encodingDesc>
            <p/>
        </encodingDesc>
        <profileDesc>
            <abstract>
                <p/>
            </abstract>
            <textClass>
                <keywords scheme="keywords.csv">
                    <term type="author-gender">male</term>
                    <term type="author-continent">Europe</term>
                    <term type="author-country">Italy</term>
                    <term type="language">Italian</term>

                    <term type="form">prose</term>
                    <term type="supergenre">narrative</term>
                    <term type="genre">short story</term>
                    <term type="genre-title">novella</term>
                </keywords>
            </textClass>
        </profileDesc>
        <revisionDesc>
            <change when="2017-11-11" who="#uhk">Initial TEI version.</change>
        </revisionDesc>
    </teiHeader>
    <text>
        <body>
            <div>
                <head>Il nido.</head>
                <p>Mai più splendido cielo; mai aria più olente e queta.... E soli lor due andavano
                    per l’argine che limitava la risaia dall’immensa prateria.</p>
                <p>I colori del maggio inoltrato vi superavano la verde mèsse e la trapungevano:
                    giallo di graziole, di tulipani e ranuncoli; lilla di porrette; gridellino di
                    vecce; viola di prunelle e di salvie; bianco di ornitogali e nigelle, di eriche
                    e giunchiglie; rosa e azzurro di giacinti; bleu di fiordalisi; rosso di
                    trifoglio e papaveri. E margherite da per tutto. Quante!</p>
                <p>Andavano, gli amanti, soli, guardando intorno; guardandosi e sorridendo senza
                    trovar parole. Nei tardi passi, vicendevolmente e quasi timidamente, avvertivano
                    che i loro sguardi eran pieni di ricordi, dei più lieti ricordi. E così parevano
                    accrescersi l’intima gioia d’un ritorno a sè medesimi e approfondire la
                    coscienza della loro anima; parevano estendere la capacità vitale d’ogni senso,
                    schiarire il pensiero all’esistenza come ridesta, risorgere nell’essere loro,
                    reintegrati d’ogni minima forza, a una vita rinnovata e a una sconosciuta
                    armonia. Era una letizia lieve, di sogno, eppure tenace e valida; era
                    un’illusione suscitata e mantenuta dalla divina realtà che li accoglieva; era un
                    vago desiderio continuo e di continuo esaudito in quel fluire degli attimi; era
                    la consapevolezza di una felicità certa e immanente.</p>
                <p>Essa, di tanto in tanto, si chinava al margine e spiccava un fiordaliso o un
                    ranuncolo o un geranio campestre.</p>
                <p>Poi, tendendo le mani al prato in cui non ancora piede d’uomo aveva lasciato
                    traccia e da cui la concordia delle tinte assorgeva come quella dei suoni in una
                    sinfonia, esclamò:</p>
                <p>— Vorrei correre, gettarmi là in mezzo!</p>
                <p>— Va!</p>
                <p>Ella scosse il capo.</p>
                <p>— Non si può, senza calpestare!</p>
                <p>Più avanti, al serbatoio, discesero nella barca. Remava lui.</p>
                <p>Anche l’acqua sembrava riposare e godere in distesa azzurra, chiazzata qua e là
                    dal verde delle ninfee e sparsa di macchie or scarse or copiose in canne e
                    giunchi, e chiusa all’ingiro dalle sponde ombrose di salici; mentre la barca
                    procedeva piano piano, soavemente, per quella frescura.</p>
                <p>Canerini di valle si levavano con un vocìo sottile e così vivace da crederlo non
                    segno di paura ma di più viva gioia nel volo.</p>
                <p>Finchè la barca trovò adito in mezzo alla macchia più folta di cannelle e
                    saracchi, e ristette dove l’acqua bruna, sotto l’ombra, rivelava un brivido, al
                    rezzo. Udirono uno svolazzar forte, di folaghe e anitre. E più nulla.</p>
                <p>— Restiamo un poco? — A lungo ella sarebbe voluta restar là con lui. Gli
                    abbandonava la mano nella mano.</p>
                <p>— Sei contenta d’esser venuta?</p>
                <p>— Non te l’avevo promesso...: a primavera? E di’: non ti sembra che se non fossi
                    venuta in un giorno così bello la nostra felicità sarebbe stata meno grande?</p>
                <p>Egli strinse forte la bianca mano.</p>
                <p>— Sei mia!</p>
                <p>E lei:</p>
                <p>— Quanto bene mi vuoi!</p>
                <p>Di nuovo tacquero cedendo alla dolcezza di quell’ora, in quella solitudine e nel
                    silenzio che solo qualche pigolìo interrompeva, o qualche canto lontano. Il
                    profumo dei fiori lontani perveniva fin troppo greve. A quando a quando un
                    murmure fra il canneto.</p>
                <p>D’improvviso l’amata chiese a bassa voce:</p>
                <p>— Hai sentito?</p>
                <p>Si rivolse a rimuover le fronde e gli esili fusti più prossimi; volle ch’egli
                    avanzasse la barca a quella parte, per veder meglio nel folto.</p>
                <p>— Là! — dissero a una voce.</p>
                <p>A limite dell’acqua, poggiato sui giunchi che il peso piegava, era un nido di
                    folaghe. Avanzando ancora la barca, ecco balzar dal nido nell’acqua, con un
                    doloroso richiamo, la folaga spaurita; e si levò a svolazzare su l’acqua intorno
                    chiamando disperatamente il compagno.</p>
                <p>Più nero, con un <seg rend="italic">cóvv</seg> minaccioso, il maschio giunse,
                    dalla macchia; cadde di volo, lì appresso; ma a scorgere il pericolo enorme si
                    mise a correre per terra, con tal fretta e con tanta smania di fughe e ritorni
                    che pareva impazzito.</p>
                <p>— Povere creature! — disse la signora.</p>
                <p>Nè volle affliggerle a lungo. Anzi, poi ch’ebbe visto da vicino il nido
                    mirabilmente contesto di cannucce e ciperacee e steli:</p>
                <p>— Andiamo via! — pregava. Una strana ripugnanza la trattenne dall’osservare
                    dentro il nido.</p>
                <p>— Che impressione strana! — mormorò intanto che la barca ritornava
                    all’aperto.</p>
                <p>— Tu vedessi i piccini gettarsi nell’acqua appena nati! — diceva l’amante.</p>
                <p>E raccontava della caccia feroce che danno alle piccole folaghe i falchi di
                    palude. Ma la sua voce non aveva pietà.</p>
                <p>L’amata non gli badava. In lei a poco a poco l’impressione ricevuta diveniva
                    sentimento, diveniva avversione sommossa dal fondo dell’anima, diveniva
                    pensiero.</p>
                <p>Teneva lo sguardo fiso nell’amante, che non dubitava, chiedendosi: «Perchè mi
                    ama? perchè l’amo?» Leggeva la risposta in quegli occhi. Il loro amore aveva per
                    fine sè stesso: null’altro. S’attendevano l’ebbrezza dei sensi in cui soffocare
                    l’anima..., e non più. Questa, questa era la colpa: che il loro desiderio non
                    oltrepassasse il loro piacere. Null’altro! E non dalla coscienza le insorgeva il
                    rimprovero o l’ammonimento, ma le veniva da mille voci di vita feconda e di vita
                    novella che nel fervido giorno la terra generatrice elevava e spandeva in un
                    incognito indistinto inno di amore.</p>
                <p>Alla voluttà che anche lei si era promessa mancava il sublime intendimento d’una
                    gioia divina: questa la colpa! Da un umile nido essa aveva appreso perchè si
                    ama.</p>
                <p>L’amante le chiese trepidando, sentendola sfuggire con lo sguardo velato:</p>
                <p>— Che hai?</p>
                <p>Essa tacque; abbassò gli occhi. E come egli, in un impeto di desiderio, fe’ per
                    trarla al suo petto, lo respinse decisa:</p>
                <p>— No!</p>
            </div>
        </body>
    </text>
</TEI>
