<?xml version="1.0" encoding="UTF-8"?>
<?xml-model href="../keywords/keywords.sch" type="application/xml" schematypens="http://purl.oclc.org/dsdl/schematron"?>
<?xml-model href="https://raw.githubusercontent.com/cligs/reference/master/tei/cligs.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xmlns:cligs="https://cligs.hypotheses.org/ns/cligs">
    <teiHeader>
        <fileDesc>
            <titleStmt>
                <title type="main">Un sogno</title>
                <title type="short">Sogno</title>
                <author>
                    <name type="full">Capuana, Luigi</name>
                    <name type="short">Capuana</name>
                    <idno type="viaf">24615920</idno>
                </author>
                <principal xml:id="uhk">Ulrike Henny-Krahmer</principal>
            </titleStmt>
            <extent>
                <measure unit="words">2381</measure>
            </extent>
            <publicationStmt>
                <publisher>
                    <ref target="http://cligs.hypotheses.org/">CLiGS</ref>
                </publisher>
                <availability status="free">
                    <licence target="https://creativecommons.org/licenses/by-sa/4.0/">CC BY-SA
                        4.0</licence>
                </availability>
                <date>2017</date>
                <idno type="cligs">it0149</idno>
                <idno type="url">https://raw.githubusercontent.com/cligs/textbox/master/italian/short19-20/tei/it0149.xml</idno>
            </publicationStmt>
            <sourceDesc>
                <bibl type="digital-source"> "Un sogno." <seg rend="italic">Eh! La vita…
                        Novelle.</seg> Project Gutenberg, <idno>42698</idno>, <date when="2013-05-13">May 13, 2013</date>, <ref target="http://www.gutenberg.org/ebooks/42698">http://www.gutenberg.org/ebooks/42698</ref>. </bibl>
                <bibl type="print-source"> "Un sogno." <seg rend="italic">Eh! La vita…
                        Novelle.</seg> Seconda edizione. Milano: Società Anonima Editoriale. <date when="1913">1913</date>. </bibl>
            </sourceDesc>
        </fileDesc>
        <encodingDesc>
            <p/>
        </encodingDesc>
        <profileDesc>
            <abstract>
                <p/>
            </abstract>
            <textClass>
                <keywords scheme="keywords.xml">
                    <term type="author.continent">Europe</term>
                    <term type="author.country">Italy</term>
                    <term type="author.gender">male</term>
                    <term type="text.language">Italian</term>
                    <term type="text.form">prose</term>
                    <term type="text.genre.supergenre">narrative</term>
                    <term type="text.genre">short story</term>
                    <term type="text.genre.title">novella</term>
                </keywords>
            </textClass>
        </profileDesc>
        <revisionDesc>
            <change when="2017-11-25" who="#uhk">Initial TEI version.</change>
        </revisionDesc>
    </teiHeader>
    <text>
        <body>
            <div>
                <head>Un sogno.</head>
                <p>— E dove lo mettiamo quel caro Natale Mirone che si farebbe in quattro per un
                    amico?</p>
                <p>— Lo ha messo a posto il becchino.</p>
                <p>— Morto?</p>
                <p>— Quattro giorni fa.</p>
                <p>— E non me ne avete detto niente!</p>
                <p>— Non era una bella notizia che avrebbe potuto farti piacere.</p>
                <p>— Oh, povero Natale! Lo avrei accompagnato volentieri ai Camposanto.</p>
                <p>— Gran consolazione pel morto!</p>
                <p>— Non scherziamo su certe cose. Era una brava persona, quantunque...</p>
                <p>— Già, quantunque....</p>
                <p>— Ma la colpa non è stata sua. Si può essere il primo galantuomo del mondo e aver
                    la sventura....</p>
                <p>— Sua moglie appunto suol dire: Si può essere la più buona donna del mondo e aver
                    la sventura....</p>
                <p>— Di che si lagna?</p>
                <p>— Va' a domandarglielo. Io non sono curioso. Il mio metodo è di attenermi alle
                    apparenze. Che ne sappiamo di quel che c'è sotto?</p>
                <p>— Le apparenze ingannano.</p>
                <p>— Ed io mi lascio ingannare.... Buono questo capretto al forno!</p>
                <p>— Mi è passato l'appetito.... Gli volevo bene al povero Natale. Ricordo....</p>
                <p>— Eh, via! Sei in un momento di estrema tenerezza!</p>
                <p>— Voi non potete capire. Si arriva dopo lunga assenza; ci si fa anticipatamente
                    una festa di rivedere questo, di abbracciare quello; tutta la nostra vita, a una
                    cert'epoca, consiste nelle memorie della giovinezza, nelle testimonianze
                    viventi, i compagni di allora; ed ecco, uno è morto, l'altro è andato in
                    America, il terzo... insomma, spariti tutti! Questa di Natale non me
                    l'aspettavo!</p>
                <p>— Hai trovato noi.</p>
                <p>— Voialtri siete della seconda generazione.</p>
                <p>— Ma come ti è venuto in testa di ricordarlo?</p>
                <p>— Finiamo di cenare. Non voglio contristarvi il piacere di quest'ora di dolce
                    intimità che avete voluto procurarmi. Si può bere.... alla salute di un
                    morto?</p>
                <p>— Alla salute eterna! — direbbe il parroco.</p>
                <p>— Beviamo alla sua cara memoria.</p>
                <p>— Beviamo!</p>
                <p>Così i quattro amici finirono di festeggiare quella sera il ritorno di don Ciccio
                    Lanuzza al paese nativo d'onde mancava da più di dieci anni.</p>
                <p>La cena avveniva nell'«Albergo Nuovo» di cui uno degli amici era azionista. Nuovo
                    sì, ma piccolo: otto stanze in tutto, compresa la sala da pranzo. E quella sera
                    don Ciccio Lanuzza era l'unico passeggero.</p>
                <p>Preso il caffè, accesi i sigari, dopo alcuni momenti di silenzio, egli tornò a
                    parlare del morto.</p>
                <p>— Povero Natale! Che malattia lo ha ucciso?</p>
                <p>— Mah!...</p>
                <p>— Si dicono tante cose....</p>
                <p>— Se ne dovrebbe, forse, mescolare la Giustizia.</p>
                <p>— La Giustizia? Perchè?... Che mi fate sospettare!</p>
                <p>— Non sei solo a sospettarlo.</p>
                <p>— La moglie?</p>
                <p>— O il ganzo.</p>
                <p>— O tutt'e due!</p>
                <p>— Come? Dopo tant'anni? Che noia gli dava?</p>
                <p>— Appunto, forse, perchè accettava tranquillamente il fatto compiuto.</p>
                <p>— E' un'infamia! E nessuno li denunzia?</p>
                <p>— Non ci sono interessati a farlo. Si è trovato un testamento di parecchi anni
                    fa, col quale egli istituiva sua erede universale la moglie.</p>
                <p>— E così, ora, don Neli Tasca sposerà la vedova e si godrà....</p>
                <p>— Don Neli Tasca è furbo: non sposerà. Con quella donna, non si sa mai....</p>
                <p>— E dire che è stato un matrimonio di amore! I parenti di lei non volevano. — Chi
                    sposi? Uno che ancora non ha nè arte ne parte? — Allora Natale Mirone era
                    studente di terz'anno in legge. Vista l'ostinatezza di lei, i parenti,
                    all'ultimo, acconsentirono. La cerimonia religiosa fu quasi lugubre. A sera
                    avanzata, non eravamo una diecina nell'ampia chiesa di cui poche candele accese
                    sull'altare di una cappella rischiaravano l'oscurità. La sposa vestita
                    dimessamente, con l'abito di tutti i giorni, accompagnata soltanto da una zia e
                    dalla madre di lui, tutte e tre con quegli scialli neri che io non ho potuto mai
                    tollerare e che mi mettono di malumore anche oggi quando li rivedo. Scortammo la
                    sposa fino all'uscio di casa sua. Il matrimonio civile fu celebrato un anno
                    dopo, con qualche sfoggio. I parenti di lei ormai si erano rabboniti: e gli
                    sposi che, dalla sera della cerimonia religiosa, si erano sempre visti lei dal
                    balcone, lui dalla via, come due innamorati, andarono ad abitare una casetta di
                    quattro stanze, arredate semplicemente, quella con la facciata verde pisello,
                    non ancora sbiadita, perchè una volta le cose si facevano con coscienza, quella
                    dirimpetto alla chiesuola di Santa Lucia; l'ho riveduta questa mattina,
                    arrivando.</p>
                <p>— Don Natale Mirone da cinque anni non abitava più là. Aveva comperata la
                    palazzina dei Nolfo, col giardinetto dietro.... E' morto proprio nel
                    giardinetto.</p>
                <p>— E non era un vigliacco, posso assicurarvelo. Quella sua incredibile tolleranza
                    è rimasta un gran mistero per me. Una sola volta, da principio, gli ho veduto,
                    momentaneamente, perdere la padronanza di se stesso e con uno che metteva paura
                    ai più arrischiati. Lo avete forse conosciuto: Mastro Nitto, il ferraio, quello
                    che faceva chiavi false pei ladri, e «temperini» di due spanne per gli
                    assassini. Un colosso, con certe braccia, e certi pugni.... Basta! Passavano
                    davanti alla sua bottega. Egli era seduto al sole, senza berretto, con la zucca
                    pelata che stralucciacava. Mi par di vederlo. E Natale, sbadatamente, gli disse:
                    — E che, Mastro Nitto? Ve le cuocete al sole? — E Mastro Nitto, passandosi la
                    lingua su le labbra, rispose: — Voscenza, le sue, e fa bene, se le custodisce
                    col cappellone di paglia. — Non so chi mi diè, quel giorno, la forza di
                    trattenerlo. Un luccicore di belva apparve e sparve nei suoi occhi. Un lampo! Un
                    istante! Poi egli prese il mio braccio e disse: — Grazie!... Ha ragione!... —
                    Ebbi la ingenuità di dirgli: Tu dunque sai? — Abbassò il capo e lo rilevò
                    immediatamente: — Da un pezzo!... Come ignorare? — Fece un'alzata di spalle e
                    non disse altro. Peccato! Un gentiluomo come lui! Un cuor d'oro come lui! Chi
                    non ha sperimentato la sua bontà?</p>
                <p>— Bontà fino a un certo punto! Si lasciava sfruttare, senza mai accorgersi che
                    abusavano di lui.</p>
                <p>— Altro, se se n'accorgeva!</p>
                <p>— Dicono però che in casa, a quattr'occhi, con la moglie era terribile.</p>
                <p>— In che modo? Fandonie! Avrebbe potuto prenderla per le spalle e buttarla in
                    mezzo di una strada. Peggio: farla arrestare in flagrante, lei e il suo
                    complice, specialmente dopo che lei si era assestata con don Neli Tasca, e
                    facevano il comodo loro come se il marito non esistesse. Per questo non capisco
                    perchè se lo siano tolto davanti.</p>
                <p>— La ragione c'è. Si temeva che facesse un altro testamento.</p>
                <p>— Non doveva prendere il permesso da lei.</p>
                <p>— Si dice anzi che il testamento esista, non si sa in quali mani o presso quale
                    notaio.</p>
                <p>— Intanto la moglie ha messo fuori quello di anni fa. Non ci sono parenti dalla
                    parte di Don Natale, per far ricerche e tentar di scoprire...</p>
                <p>— E il Pretore? I carabinieri? Nessuno ha pensato di aprire gli occhi alle
                    Autorità.</p>
                <p>— Chi vuoi che s'impicci con don Neli Tasca?</p>
                <p>— Ma com'è avvenuto il fatto?</p>
                <p>— Semplicemente. Don Natale faceva la sua solita partita a tresetti nello studio
                    del notaio Radice. Non era allegro; si sentiva indisposto. Io mi trovavo là per
                    caso e stavo a guardare i giocatori. Tutt'a un tratto don Natale si rizzò da
                    sedere, pallido, barcollante. Disse: — Scusate: vado a casa. — Lo accompagnò il
                    giovane del notaio. Egli tornò dopo un quarto d'ora, atterrito, balbettando a
                    stento: — E' morto! E' morto! — Poi, riavutosi un po', raccontò che il povero
                    don Natale era andato a sedersi su una panca, sotto un albero di arancio dei
                    giardinetto, perchè non si sentiva in forze di far le scale. Accorse la signora.
                    Insisteva domandando: — Che vi sentite? Spericolone! Che vi sentite? — Quasi lo
                    maltrattava. — Su, venite a prendere una tazza di caffè! Spericolone! — E se non
                    c'era il giovane del notaio, il povero don Natale cascava per terra.</p>
                <p>— Ora pochi credono al colpo apoplettico, al male cardiaco. Si è osservato che la
                    vedova ha avuto troppa fretta di farlo seppellire; mah!...</p>
                <p>— Come... mah?! Bisogna avere il coraggio di avvertire la Giustizia, per scrupolo
                    di coscienza.</p>
                <p>— Per buscarsi probabilmente una querela di calunnia?</p>
                <p>Don Ciccio Lanuzza quella sera andò a letto commosso e indignato, e stentò a
                    prender sonno. Ma quando si svegliò, tardi, la mattina, non sapeva persuadersi
                    di aver sognato.</p>
                <milestone unit="section" rend="asterisks"/>
                <p>Il sogno era stato questo.</p>
                <p>Gli era parso di vedersi davanti al letto l'amico, entrato senza far rumore,
                    quantunque l'uscio della camera fosse rimasto chiuso col paletto interno.</p>
                <p>— Tu? E mi hanno detto che sei morto!</p>
                <p>Si era rizzato a sedere sul letto, tendendogli le mani.</p>
                <p>— Non si muore; sono più vivo di prima.</p>
                <p>La voce era esile e le parole parevano tremolare, quasi ondulare dietro la gola
                    prima di uscire dalle labbra smorte che si movevano appena.</p>
                <p>— Son venuto per ringraziarti di quel che hai detto ieri sera di me. E' vero: mi
                    hanno avvelenato!...</p>
                <p>— Dunque sei morto!</p>
                <p>— Non si muore, ti ripeto. Si sparisce, perchè gli occhi nostri non riescono a
                    vedere.</p>
                <p>— Che posso fare per te? Denunziarli?</p>
                <p>— E' inutile.</p>
                <p>— Dovranno godersi il tuo patrimonio gli assassini? Hai lavorato tanto! E' una
                    infamia!</p>
                <p>— Non se lo godranno. Vedi? Questo è il mio ultimo testamento. L'amico a cui era
                    affidato è morto due giorni dopo di me. Sono andato a riprenderlo dalla cassetta
                    dove stava riposto. Vuoi leggerlo?</p>
                <p>Il foglio di carta, spiegato, si agitava nell'aria quasi la mano che lo porgeva
                    stentasse a sostenerlo.</p>
                <p>— Non importa!</p>
                <p>Lanuzza cominciava ad avere paura di trovarsi faccia a faccia col fantasma del
                    suo amico.</p>
                <p>— Andrò a rimetterlo dov'era. Lo ritroveranno.</p>
                <p>— Ma... spiegami, come mai tanta tolleranza da parte tua?</p>
                <p>— Dovevo scontare. Quel che ho sofferto nessuno lo saprà mai.</p>
                <p>— Scontare che?</p>
                <p>— Non puoi capirlo.</p>
                <p>— E ora, che vuoi da me?</p>
                <p>— Dovrai dire al Pretore: C'è un testamento in casa degli eredi di don Tino Lo
                    Faro, in fondo alla terza cassetta a sinistra della sua scrivania. Andate a
                    cercarlo. Grazie... Addio! Addio!</p>
                <p>Don Ciccio Lanuzza, destatosi di soprassalto, si trovò a sedere sul letto, con le
                    gambe penzoloni dalla sponda, con brividi per tutta la persona, e un gran
                    sgomento nel cuore.</p>
                <p>Dalle fessure dell'imposta già penetrava nella camera la luce del sole. Saltò giù
                    dal letto e principiò a vestirsi.</p>
                <p>— Sogno?... Realtà?...</p>
                <p>Egli era un po' scettico, un po' libero pensatore, quantunque intorno a certe
                    cose pensasse assai poco. Ma il ricordo di quel che aveva visto e udito in sogno
                    era così vivo e così netto che, udito e veduto da sveglio, non avrebbe potuto
                    essere più netto e più vivo.</p>
                <p>Ordinariamente, nel sogno c'è sempre qualcosa di indeciso, di confuso, di
                    scucito. Invece egli rivedeva l'amico un po' pallido, un po' dimagrito; aveva
                    nell'orecchio l'accento alquanto fievole ma chiaro, con cui quello aveva
                    parlato, e gli pareva di sentirsi ripetere le precise indicazioni: — Nella terza
                    cassetta a sinistra.</p>
                <p>Ma, aperta la finestra, lavatosi, terminato di vestirsi, l'impressione del sogno
                    si attenuava, lo faceva sorridere. Ieri sera avevano parlato tanto del povero
                    Natale Mirone, del sospetto di avvelenamento, della probabile esistenza di un
                    ultimo testamento; e, nella nottata, l'immaginazione aveva lavorato, aveva
                    lavorato.... Via! Quando si muore è per sempre! E gli parve fin ridicolaggine il
                    parlarne agli amici che vennero a trovarlo all'albergo quantunque provasse
                    nell'animo l'incitamento continuo di dire:</p>
                <p>— Sentite che sciocchezza ho sognato!</p>
                <p>La notte appresso, però, riecco l'amico Natale. La sua persona emanava una
                    sottile fosforescenza che la faceva distinguere benissimo nel buio fitto della
                    camera.</p>
                <p>— Mi fai soffrire! Perchè non sei andato dal Pretore?</p>
                <p>— Scusa, mi è parso...</p>
                <p>— Come siete vanitosi e ignoranti voi vivi! Andrai? Giurami che andrai! Dammi la
                    mano.</p>
                <p>— Te lo giuro!</p>
                <p>La sensazione del ghiaccio di quella mano lo fece destare tutt'a un tratto.</p>
                <p>— Ma dunque non era sogno? Possibile?</p>
                <p>E la mattina dopo andò dal Pretore, giovanotto quasi imberbe che faceva le sue
                    prime prove giudiziarie, da incaricato.</p>
                <p>Si era fatto presentare da uno dei suoi amici, il quale aveva voluto, prima,
                    esser rassicurato che non si trattava di denunziare il sospetto di
                    avvelenamento.</p>
                <p>— No; si tratta di un sogno.</p>
                <p>— E vuoi raccontarlo al Pretore?</p>
                <p>Il giovane magistrato sospese l'istruttoria di un processo di furto e ricevè con
                    aria di grande curiosità la visita del Lanuzza che già conosceva di nome.</p>
                <p>Don Ciccio cominciò a parlare un po' imbarazzato.</p>
                <p>— Non vorrei che il signor Pretore credesse a uno scherzo di cattivo genere. Ho
                    esitato, anzi non ho voluto, ma poi... Nei casi come questo è pericoloso credere
                    e non credere. Pericoloso veramente no. Infine, tentando, non si nuoce a
                    nessuno.</p>
                <p>— Parli pure, tagli corto i preamboli.</p>
                <p>Durante il racconto di don Ciccio, il Pretore aveva fatto uno sforzo per
                    mantenersi serio. All'ultimo, disse ridendo:</p>
                <p>— E lei presta fede ai suoi due sogni?</p>
                <p>— Per dire la verità.... Ma ho letto, non so dove, di sogni veridici che si sono
                    verificati punto per punto....</p>
                <p>— E' forse spiritista?</p>
                <p>— Oh, no! — protestò don Ciccio. — Se lei però volesse provare.... Sarebbe bella
                    che si trovasse davvero il testamento in casa dei Lo Faro! Non si può sospettare
                    di un trucco. Io manco da dieci anni da questo paese. Fino a due giorni fa
                    ignoravo la morte del mio amico. E poi... due notti di sèguito: — Nella tale
                    cassetta! — Facciamo come san Tommaso, che credette dopo ch'ebbe toccato....</p>
                <p>— Mette in gran curiosità anche me.</p>
                <p>Andarono di sera, Pretore, Cancelliere e i due amici, zitti zitti, con
                    grand'allarme della famiglia Lo Faro.</p>
                <p>— Scusino; si tratta semplicemente di ritrovare una carta affidata all'amicizia e
                    all'onestà del loro rimpianto capo di famiglia. Terza cassetta, a sinistra:
                    numero e posto precisi.</p>
                <p>Silenzio profondo; tutti ansiosissimi attorno alla scrivania.</p>
                <p>Al Pretore, che poco prima faceva il bello spirito, tremava la mano nell'infilare
                    la chiave nella toppa.</p>
                <p>La cassetta era piena zeppa di carte: lettere, ricevute, note di fornitori.
                    All'ultimo, proprio addossata al fondo, ecco una busta gialla, con cinque
                    suggelli e la soprascritta: <seg rend="italic">Testamento olografo del signor
                        Natale Mirone, consegnato all'amico don Tino Lo Faro.</seg></p>
                <p>Tutti si sentirono correre un gran brivido per le ossa.</p>
                <p>Il Pretore strappò la busta, e aperse il foglio, Don Ciccio Lanuzza impallidì
                    riconoscendolo per quello veduto in sogno.</p>
                <p>— Un pezzo di carta, inutile! — esclamò il Pretore. — Manca la firma. Dice: — Io
                    qui sottoscritto, sano di corpo e di mente... — Di mente no, perchè ha
                    dimenticato l'essenziale.</p>
                <p>— E' la sua scrittura! Ma se non c'è la firma....</p>
                <p>La delusione fu grande. Don Ciccio, dopo questa gran prova, attese inutilmente,
                    tante nottate, che l'amico Natale venisse a dargli qualche schiarimento.</p>
                <p>E ogni volta che raccontava il suo veridico sogno, soleva aggiungere:</p>
                <p>— Anche i morti sbagliano! Sbagliano tutti! E dire che se non mancava la firma, a
                    quest'ora la vedova e il suo ganzo non riderebbero alle spalle dell'assassinato!
                    La giustizia di questo mondo va così; e — soggiungeva a bassa voce — anche
                    quella dell'altro, a quel che pare!</p>
            </div>
        </body>
    </text>
</TEI>